<html><head><meta charset="utf-8"/><meta name="viewport" content="width=device-width, initial-scale=1"/><title>1.2 Vi bygger hjemmeside | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">1.2 Vi bygger hjemmeside</h1><div class="lesson-icons"><div class="level"><img title="Level 1" src="../../assets/img/level1.png"/><span>Introduksjon</span></div><div class="course"><img src="../logo-white.png"/><span>Web</span></div><div class="pdf"><a href="/web/en_hjemmeside/en_hjemmeside.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I oppgaven <a href="../internett/internett.html">Introduksjon til Web</a> kan du lære om <em>HTML</em>-tagger, og i denne oppgaven skal du bruke HTML-taggene i din første hjemmeside. La oss begynne med en gang!</p>
</section>
<section class="activity" id="steg-1-apne-siden-som-heter-om-meg">
<h1 class="activity" id="steg-1-apne-siden-som-heter-om-meg">Steg 1: Åpne siden som heter om meg</h1>
<section class="check" id="aktiviteter">
<h2 class="check" id="aktiviteter">Aktiviteter</h2>
<ol>
<li>Åpne et <strong>tekstprogram</strong>.</li>
<li>Last ned <a href="internett.zip">internett.zip</a> hvis du ikke har gjort det allerede igjennom <a href="../internett/internett.html">Introduksjon til Web</a>.</li>
<li>Åpne filen som heter <code>om_meg.html</code>. Filen inneholder bittelitt HTML kode for å hjelpe deg med å komme igang, men du må skrive resten selv.</li>
</ol>
</section>
</section>
<section class="activity" id="steg-2-lag-en-hjemmeside-om-deg-selv">
<h1 class="activity" id="steg-2-lag-en-hjemmeside-om-deg-selv">Steg 2: Lag en hjemmeside om deg selv</h1>
<section>
<h3 id="om-a-gjore-feil">Om å gjøre feil</h3>
<p>Feil skjer ofte. Det er veldig lett å gjøre dem i HTML fordi du må huske å lukke hver tag, og åpnings-taggen og avslutnings-taggen er litt annerledes. La oss prøve å gjøre noen feil for å se hvordan nettleseren prøver å forstå meningen av koden vår, selv om vi ikke har skrevet den perfekt.</p>
</section>
<section class="check" id="aktiviteter-2">
<h2 class="check" id="aktiviteter-2">Aktiviteter</h2>
<ul>
<li>
<p>La oss ta listen av ting vi liker som et eksempel. En av feilene som ofte skjer, er å glemme <strong>avslutnings-taggen</strong>, så la oss fjerne <code>&lt;\ul&gt;</code> for å se hvordan det påvirker siden. Lagre filen og oppdater den i nettleseren.</p>
</li>
<li>
<p>Inspiser med <a href="https://goggles.mozilla.org/">X-Ray Goggles</a>. Skjønner du hva som kan ha skjedd? Etter at vi fjernet avslutnings-taggen vet nettleseren rett og slett ikke at listen er avsluttet og derfor skjer det som skjedde nå.</p>
</li>
<li>
<p>Legg til avslutnings-taggen <code>&lt;\ul&gt;</code> igjen og lagre siden. Oppdater siden og alt skal være tilbake til normalt.</p>
</li>
<li>
<p>Tagger må være stavet riktig for at nettleseren skal forstå dem. Hva skjer hvis vi gjør en skrivefeil?</p>
</li>
<li>
<p>Finn <code>&lt;h1&gt;</code> taggen. La oss se hva som skjer hvis vi forandrer den til <code>&lt;d1&gt;</code>. Lagre filen og oppdater siden i nettlesern.</p>
</li>
</ul>
<p><strong>Hva skjedde?</strong> Siden nettleseren ikke vet hva du mener med denne taggen så kan den ikke lenger forstå at det skal være en overskrift, så den bruker ikke lenger en større tekst til å vise hvor viktig akkurat den teksten er.</p>
<ul>
<li>Bytt <code>&lt;d1&gt;</code> tilbake til <code>&lt;h1&gt;</code> og lagre igjen.</li>
</ul>
<ul>
<li>Finn en av <code>&lt;img&gt;</code> taggene. Vi har akkurat prøvd å feilstave en tagg og nettleseren var ikke sikker på hva den skulle gjøre med det. Men hva hvis vi feilstaver attributtet?</li>
</ul>
<p>Inne i <code>&lt;img&gt;</code> taggen har vi <code>src</code> og <code>alt</code> attributter:</p>
<pre><code class="html"><span class="hljs-tag">&lt;<span class="hljs-title">img</span> <span class="hljs-attribute">src</span>=<span class="hljs-value">"katt.png"</span> <span class="hljs-attribute">alt</span>=<span class="hljs-value">"Katt"</span>&gt;</span>
</code></pre>
<p><code>src</code> er hvor bildet blir hentet fra og hva det heter. I dette tilfellet ligger bildet på samme sted som <code>om_meg.html</code> siden den ikke har noe foran filnavnet &quot;katt.png&quot;.</p>
<p><code>alt</code> er en tekst som kommer tilsyne dersom bildet ikke vises. Dette kan være hvis nettleseren ikke finner bildet.</p>
<ul>
<li>
<p>Prøv å endre <code>src</code> til noe annet. Lagre dokumentet og oppdater i nettleseren.</p>
</li>
<li>
<p>Hva skjedde? <strong>Kattungen er borte!</strong> Plutselig vet ikke nettleseren hvor den skal se etter bildet den skal vise - den ser etter filnavnet i <code>src</code> attributten som ikke lenger er der.</p>
</li>
<li>
<p>Endre det tilbake til <code>src</code> så vi kan fortsette å se på kattungen.</p>
</li>
<li>
<p>Nå fjern det andre anførselstegnet (<code>&quot;</code>) fra <code>alt</code> attributtet av dette bildet: den etter teksten, slik at du ender opp med dette:</p>
</li>
</ul>
<pre><code class="html"><span class="hljs-tag">&lt;<span class="hljs-title">img</span> <span class="hljs-attribute">src</span>=<span class="hljs-value">"katt.png"</span> <span class="hljs-attribute">alt</span>=<span class="hljs-value">"Katt /&gt;
</span></span></code></pre>
<p>Lagre og oppdater i nettleseren.</p>
<p>Den neste taggen forsvant. Hvorfor? Nettleseren vil tro at alt etter <code>alt =&quot;</code>og før neste sitatmerke (<code>&quot;</code>) er ekstra tekst for dette bildet, inkludert slutten av bildekoden og neste åpnings-taggen.</p>
<p>Fiks det igjen ved å legge til et anførselstegn etter <code>alt</code> teksten.</p>
<p>Vi har nå gjort noen vanlige feil sammen, og har sett at noen ganger kan en enkelt feil gjøre slik at nettleseren ikke forstår hva vi mener. Men mesteparten av tiden vil den prøve å vise oss noe uansett, så når vi har endret overskrift-koden til noe annet, forsto den ikke at teksten var en overskrift, men viste oss fortsatt teksten. Så den prøver så godt den kan, men noen feil kan gjøre den ganske forvirret.</p>
</section>
</section>
<section class="activity" id="steg-3-lag-en-ny-side-og-link-til-den">
<h1 class="activity" id="steg-3-lag-en-ny-side-og-link-til-den">Steg 3: Lag en ny side og link til den</h1>
<p>La oss lage en ny side. Åpne <code>omg_meg_side_2.html</code>.  Den har litt mindre kode en den andre siden du jobbet med, men jeg er sikker på at du kan legge til mer kode selv nå.</p>
<p><strong>Utfordringer til deg:</strong></p>
<ul>
<li>Legg til en overskrift som vil fungere som tittelen på denne siden.</li>
<li>Denne siden kan handle om kjæledyret ditt, din favoritt hobby eller vennene dine og deres hobbyer.</li>
<li>Lag en liste over ting kjæledyret liker, hvis siden er om et kjæledyr.</li>
</ul>
<p><strong>Er du ferdig? Flott! La oss nå linke de to sidene du har laget sammen.</strong></p>
<p>Når vi har linket til deler av den samme siden, kunne vi bare peke linken til en bestemt id på siden, som dette:</p>
<pre><code class="html"><span class="hljs-tag">&lt;<span class="hljs-title">a</span> <span class="hljs-attribute">href</span>=<span class="hljs-value">"#kattunge"</span>&gt;</span> Klikk for å se en kattunge <span class="hljs-tag">&lt;/<span class="hljs-title">a</span>&gt;</span>
</code></pre>
<p>Som da tok deg til noe sånt som dette:</p>
<pre><code class="html"><span class="hljs-tag">&lt;<span class="hljs-title">div</span> <span class="hljs-attribute">id</span>=<span class="hljs-value">"kattunge"</span>&gt;</span>
  <span class="hljs-tag">&lt;<span class="hljs-title">img</span> <span class="hljs-attribute">src</span>=<span class="hljs-value">"kattunge.jpg"</span> <span class="hljs-attribute">alt</span>=<span class="hljs-value">"Dette er en kattunge."</span> /&gt;</span>
<span class="hljs-tag">&lt;/<span class="hljs-title">div</span>&gt;</span>
</code></pre>
<p>Hvis du vil koble til en annen side, trenger vi ikke å inkludere hashsymbolet (<code>#</code>), men i stedet må vi si hvilken fil vi vil linken skal ta oss til.</p>
<p>Så for å linke fra <code>om_meg_side_2.html</code> til <code>om_meg.html</code> skriver vi slik:</p>
<pre><code class="html"><span class="hljs-tag">&lt;<span class="hljs-title">a</span> <span class="hljs-attribute">href</span>=<span class="hljs-value">"om_meg.html"</span>&gt;</span> Gå til Om Meg siden <span class="hljs-tag">&lt;/<span class="hljs-title">a</span>&gt;</span>
</code></pre>
<p>Du kan endre anker teksten til noe annet, som tittelen på siden hvis du har endret det.</p>
<p>For å linke tilbake fra <code>om_meg.html</code> til <code>om_meg_side_2.html</code> må du skrive det slik:</p>
<pre><code class="html"><span class="hljs-tag">&lt;<span class="hljs-title">a</span> <span class="hljs-attribute">href</span>=<span class="hljs-value">"om_meg_side_2.html"</span>&gt;</span> Gå til min andre side <span class="hljs-tag">&lt;/<span class="hljs-title">a</span>&gt;</span>
</code></pre>
<p>Gratulerer! Du har laget ditt eget nettsted.</p>
<section class="try" id="ting-du-kan-prove">
<h2 class="try" id="ting-du-kan-prove">Ting du kan prøve</h2>
<ul>
<li>Hvordan kan du linke til en annen side på nettet? (Hint: prøv å legge til <code>http://</code> og deretter adressen til nettstedet du vil koble til)</li>
<li>I likhet med forslaget ovenfor, hvordan ville du legge til et bilde fra et sted på nettet i stedet for fra datamaskinen? (Hint: igjen, prøve å legge til <code>http://</code> og adressen til bildet)</li>
<li>Prøv å publiser nettsiden din på internett: <a href="../publiser/publiser.html">Publiser nettsiden din!</a></li>
</ul>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>