<html><head><meta charset="utf-8"/><meta name="viewport" content="width=device-width, initial-scale=1"/><title>Hei JavaScript! | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Hei JavaScript!</h1><div class="lesson-icons"><div class="level"><img title="Level 1" src="../../assets/img/level1.png"/><span>Introduksjon</span></div><div class="course"><img src="../logo-white.png"/><span>Web</span></div><div class="pdf"><a href="/web/hei_js/hei_js.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I denne oppgaven blir du introdusert for programmeringsspråket JavaScript. Du
skal gjøre den klassiske oppgaven <em>Hei verden</em>, med en katt.</p>
<p><figure><img src="jsbin.png" alt=""></figure></p>
</section>
<section class="activity" id="steg-1-bruke-js-bin">
<h1 class="activity" id="steg-1-bruke-js-bin">Steg 1: Bruke JS Bin</h1>
<p>Du skal bruke en nettside som heter <em>JS Bin</em> for denne oppgaven. JS Bin er en
nettside som lar deg programmere JavaScript. Vi kunne også brukt nettleseren
din direkte, men i JS Bin blir stegene lik for alle, uansett om du bruker
Internet Explorer, Mozilla Firefox, Chrome, Opera, Safari eller en annen
nettleser. I tillegg er det med JS Bin mulig å gjøre denne oppgaven på
nettbrett.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Åpne JS Bin (<a href="http://jsbin.com/?js,console">http://jsbin.com/?js,console</a>) i et eget vindu.</p>
</li>
<li>
<p>Legg merke til at du får to faner; <strong>JavaScript</strong> og <strong>Console</strong>.</p>
</li>
<li>
<p>Koden skrives i <strong>JavaScript</strong>.</p>
</li>
<li>
<p>Og i <strong>Console</strong> vises tekstbeskjeder som blir skrevet ut.</p>
</li>
<li>
<p>Skriv inn denne koden i fanen <strong>JavaScript</strong>:</p>
<pre><code class="js"><span class="hljs-built_in">console</span>.log(<span class="hljs-string">"hei verden"</span>);
</code></pre>
</li>
<li>
<p>Trykk <strong>Ctrl</strong> + <strong>Enter</strong> (eller bruk knappen <button>Run</button>) og se hva som skjer
i <strong>Console</strong>.</p>
</li>
<li>
<p>Kan du endre koden til å skrive ditt navn?</p>
</li>
</ul>
</section>
<section class="tip" id="forklaring">
<h2 class="tip" id="forklaring">Forklaring</h2>
<p>Her er en forklaring til koden over:</p>
<ul>
<li><code>console.log()</code> betyr at vi ønsker å kjøre kommandoen med navnet <code>console.log</code>.</li>
<li><code>.log</code> er en av flere utskriftsmetoder. Prøv <code>console.error</code>, ser du hva
forskjellen til <code>console.log</code> er?</li>
<li>Tekst skrives mellom <code>&quot;</code>, slik som <code>&quot;hei verden&quot;</code>.</li>
<li><code>;</code> betyr at kodesetningen er ferdig.</li>
</ul>
</section>
</section>
<section class="activity" id="steg-2-lage-en-funksjon">
<h1 class="activity" id="steg-2-lage-en-funksjon">Steg 2: Lage en funksjon</h1>
<p>En funksjon er nesten som en oppskrift. Funksjoner brukes når man ønsker å
gjenbruke kode flere ganger eller bryte opp et problem til mindre biter. En
funksjon kan både ta i mot og returnere data. Din funksjon skal hete <code>hei</code>,
ta i mot et <code>navn</code> og skrive navnet til konsollen.</p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Slett koden din fra steg 1.</p>
</li>
<li>
<p>Skriv inn denne koden:</p>
<pre><code class="js"><span class="hljs-function"><span class="hljs-keyword">function</span> <span class="hljs-title">hei</span>(<span class="hljs-params">navn</span>) </span>{
  <span class="hljs-built_in">console</span>.log(navn);
}
</code></pre>
</li>
<li>
<p><code>function hei</code> betyr at funksjonen skal hete <code>hei</code>.</p>
</li>
<li>
<p><code>(navn)</code> betyr at vi kan sende inn data til funksjonen.</p>
</li>
<li>
<p><code>{</code> markerer starten til funksjonen.</p>
</li>
<li>
<p><code>}</code> markerer slutten til funksjonen.</p>
</li>
<li>
<p>Mellom <code>{</code> og <code>}</code> er det som funksjonen skal gjøre.</p>
</li>
<li>
<p>Akkurat nå gjør ikke funksjonen så mye, men la oss teste den ut. Skriv dette
etter funksjonen:</p>
<pre><code class="js">hei(<span class="hljs-string">"Emma"</span>);
hei(<span class="hljs-string">"Jens"</span>);
</code></pre>
</li>
<li>
<p><code>hei(&quot;Emma&quot;)</code> betyr at vi skal kjøre funksjonen og sende inn <code>&quot;Emma&quot;</code>.</p>
</li>
<li>
<p>Trykk <strong>Ctrl</strong> + <strong>Enter</strong> for å kjøre koden.</p>
</li>
<li>
<p>Ser du både <code>&quot;Emma&quot;</code> og <code>&quot;Jens&quot;</code> i konsollen?</p>
</li>
</ul>
</section>
<section class="tip" id="tips">
<h2 class="tip" id="tips">Tips</h2>
<p>Du kan slette historien i <strong>Console</strong> ved å trykke på knappen <button>Clear</button>, eller legge inn <code>console.clear();</code>
i koden din.</p>
</section>
</section>
<section class="activity" id="steg-3-hei-navn">
<h1 class="activity" id="steg-3-hei-navn">Steg 3: Hei navn!</h1>
<p>I steg 2 gjorde vi ikke noe annet enn det som <code>console.log</code> gjør. Nå skal du få
<code>hei(&quot;Emma&quot;)</code> til å skrive ut <code>&quot;Hei Emma!&quot;</code>.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>I JavaScript kan vi legge sammen tekst med <code>+</code>.</p>
</li>
<li>
<p>Endre <code>hei</code>:</p>
<pre><code class="js"><span class="hljs-function"><span class="hljs-keyword">function</span> <span class="hljs-title">hei</span>(<span class="hljs-params">navn</span>) </span>{
  <span class="hljs-built_in">console</span>.log(<span class="hljs-string">"Hei "</span> + navn + <span class="hljs-string">"!"</span>);
}
</code></pre>
</li>
<li>
<p>Her har vi lagt sammen <code>&quot;Hei &quot;</code>, navnet som sendes inn og <code>&quot;!&quot;</code>.</p>
</li>
<li>
<p>Kjør koden din.</p>
</li>
<li>
<p>Står det <code>&quot;Hei Emma!&quot;</code> og <code>&quot;Hei Jens!&quot;</code> i <strong>Console</strong>?</p>
</li>
<li>
<p>Kan du endre koden slik at den skriver ut navnet ditt?</p>
</li>
</ul>
</section>
</section>
<section class="activity" id="steg-4-katten-sier-hei">
<h1 class="activity" id="steg-4-katten-sier-hei">Steg 4: Katten sier hei</h1>
<p>I dette siste steget skal du lage en katt som sier hei.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Bytt ut <code>function hei</code> ved å kopiere koden under:</p>
<pre><code class="js"><span class="hljs-function"><span class="hljs-keyword">function</span> <span class="hljs-title">hei</span>(<span class="hljs-params">navn</span>) </span>{
  <span class="hljs-built_in">console</span>.log(<span class="hljs-string">"&lt; Mjau, "</span> + navn + <span class="hljs-string">"! &gt;                 "</span>);
  <span class="hljs-built_in">console</span>.log(<span class="hljs-string">"    \\                           "</span>);
  <span class="hljs-built_in">console</span>.log(<span class="hljs-string">"      /\\___/\\                   "</span>);
  <span class="hljs-built_in">console</span>.log(<span class="hljs-string">"     (  o o  )                  "</span>);
  <span class="hljs-built_in">console</span>.log(<span class="hljs-string">"      \\ =0= /                   "</span>);
}
</code></pre>
</li>
<li>
<p>Kjør <code>hei</code> med ditt eget navn.</p>
</li>
<li>
<p>Er det en katt som sier mjau til deg i konsollen?</p>
</li>
<li>
<p>Klarer du lage en hund eller et annet dyr?</p>
</li>
</ul>
</section>
<section class="tip" id="bakoverstrek">
<h2 class="tip" id="bakoverstrek">Bakoverstrek</h2>
<p><code>\</code> brukes til spesielle bokstaver. <code>\n</code> for eksempel betyr <em>ny linje</em>. Derfor
må du skrive <code>\\</code> dersom du ønsker en vanlig bakoverstrek.</p>
</section>
<section class="save" id="steg-5-dele-prosjektet">
<h2 class="save" id="steg-5-dele-prosjektet">Steg 5: Dele prosjektet</h2>
<p>Kanskje hadde det vært kult å sende en kattehilsen til noen av dine beste
venner? La oss lage en personlig hilsen til hver av de.</p>
</section>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Sørg for at du kjører <code>hei</code> med navnet til din venn:</p>
<pre><code class="js">hei(<span class="hljs-string">"Navnet til din venn"</span>);
</code></pre>
</li>
<li>
<p>Hold inne <strong>Ctrl</strong> + <strong>s</strong> for å lagre.</p>
</li>
<li>
<p>Legg merke til at du nå fikk et tall i adressen. Tallet er versjonen til
programmet ditt.</p>
<p><strong>Versjon 9:</strong> <img height="25" src="versjon.png" title="Versjon 9"></p>
<p>Hver gang du endrer programmet og trykker <strong>Ctrl</strong> + <strong>s</strong>
får programmet en ny versjon. Slik kan du lagre flere varianter av samme
program, med forskjellige navn.</p>
</li>
<li>
<p>Trykk på <strong>JavaScript</strong> slik at kodefanen skjules:</p>
<img height="35" src="faner.png">
</li>
<li>
<p>Trykk på <button>Run</button> og sjekk at det ser riktig ut.</p>
</li>
<li>
<p>Kopier nettaddressen og del med vennen din!</p>
</li>
<li>
<p>Gjenta stegene for flere av vennene dine.</p>
</li>
<li>
<p>Hvis du senere ønsker å åpne prosjektet, kan du ta vare på en av lenkene du
sendte til vennene dine.</p>
</li>
</ul>
</section>
<section class="save" id="steg-6-lagre-prosjektet-pa-datamaskinen-din">
<h2 class="save" id="steg-6-lagre-prosjektet-pa-datamaskinen-din">Steg 6: Lagre prosjektet på datamaskinen din</h2>
<p>Det er også mulig å laste ned prosjektet og lagre det på datamaskinen. La oss gjøre det.</p>
</section>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Trykk på <strong>File</strong> &gt; <strong>Download</strong>.</p>
</li>
<li>
<p>En <code>.html</code>-fil lastes ned.</p>
</li>
<li>
<p>Når filen er lastet ned, åpne filen.</p>
</li>
<li>
<p>Du får et tomt vindu opp, utskriften av katten blir sendt til konsoll. La oss åpne konsollen i din nettleser.</p>
</li>
<li>
<p><strong>Chrome og Firefox:</strong> Trykk på knappen <strong>F12</strong>. Velg <strong>Console</strong>.</p>
</li>
<li>
<p><strong>Internet Explorer og Microsoft Edge:</strong> Trykk på knappen <strong>F12</strong>. Velg <strong>Konsoll</strong>.</p>
</li>
<li>
<p>I konsollen skal du se katten mjaue til deg.</p>
<p><figure><img src="konsoll.png" alt=""></figure></p>
<p>Hvis du ikke ser katten, gjør neste steg.</p>
</li>
<li>
<p>Skriv inn <code>hei(&quot;Ditt navn&quot;);</code> og trykk <strong>Enter</strong>.</p>
</li>
<li>
<p>Hva skjer?</p>
</li>
</ul>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Arve Seljebu</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>