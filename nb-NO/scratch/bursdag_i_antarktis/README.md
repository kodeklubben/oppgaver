---
title: Bursdag i Antarktis
level: 1.3
language: nb-NO
embeds: "bursdag_i_Antarktis.png"
---

# Informasjon til Veiledere

Bursdag i Antarktis er en interaktiv animasjon som forteller historien
om en liten katt som har gått seg bort på bursdagen sin. Heldigvis
treffer han noen hyggelige pingviner han kan feire sammen med.

Dette prosjektet viser fram noen av mulighetene Scratch gir for å lage
animasjoner og presentasjoner, som samtidig kan kobles opp mot
brukerne og gi rom for interaktivitet.

![](bursdag_i_antarktis.png)

# Forberedelser

Bursdag i Antarktis bruker bare ressurser som er inkludert i
Scratch-platformen og krever som sådann ingen spesielle forberedelser.

Her er likevel noen generelle ting som kan være verdt å huske på:

+ Scratch er tilgjengelig på nettsiden <http://scratch.mit.edu/>. Velg
  `Programmering` eller `Prøv Det` for å begynne å programmere.
+ Alle elevene bør ha sin egen bruker i Scratch-nettverket. Uten en
  slik bruker er det mye vanskeligere å lagre spillene og programmene
  man lager. For å opprette en ny bruker, klikk `Bli Scratch-bruker`
  og følg instruksene på skjermen.
+ For å skifte språk til norsk:
    + På de vanlige nettsidene til Scratch finnes en nedtrekksmeny for
      å velge språk helt nederst på skjermen.
    + Inne i Scratch-editoren kan man trykke på jordkloden øverst til
      venstre for å endre språket som brukes.

# Læringsmål

I Bursdag i Antarktis fokuserer vi på

1. hvordan man bruker __meldinger__ for å synkronisere skript mellom
forskjellige figurer, og for å få figurer til å reagere på ting
brukeren gjør, og
2. bruk av __variabler__ som kan ta i mot informasjon fra brukeren.

I tillegg får elevene mer trening i å bruke figurer med __forskjellige
drakter__, skifte mellom __forskjellige bakgrunner__ underveis i
prosjektet, samt mer erfaring med å __flytte figurer rundt på
scenen__.
