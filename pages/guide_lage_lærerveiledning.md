---
title: Hvordan bruke en lærerveiledning?
author: Madeleine Lorås og Stein Olav Romslo
---

# Hvordan lage en lærerveiledning?

Dette er en beskrivelse av hvordan en lærerveiledning er bygd opp, og hvordan vi skriver markdown-filen. [Kodemalen finner du her](../pages/mal_lærerveiledning.md.txt){target=_blank}. Eksempel på en [ferdig lærerveiledning finner du her](https://oppgaver.kidsakoder.no/scratch/felix_og_herbert/README.html){target=_blank}.

De delene som er merket med stjerne (\*) __må__ fylles ut med innhold. Resten er sterkt anbefalt, men ikke et krav, og det kan benyttes en standardtekst.

## Om oppgaven\*

I denne delen gis det en kort introduksjon til oppgavens innhold og formål, ca. 1-2 setninger.

Videre er en punktliste som gir et overblikk over hva oppgaven kan passe til. Her legger du inn hvilke fag oppgaven dekker kompetansemål for, hvilke trinn den kan passe til, hvilke tema som dekkes og hvor lang tid oppgaven tar.

- __Fag__: Hvilke fag oppgaven kan dekke kompetansemål for.
- __Anbefalte trinn__: Hvilke trinn vi anbefaler at oppgaven brukes på. En del oppgaver anbefales ikke til de laveste trinnene, selv om den kan dekke kompetansemål her, mest fordi programmeringsspråket kan være utfordrende for de yngste elevene.
- __Tema__: Hvilke faglige tema oppgaven tar for seg.
- __Tidsbruk__: Hvor lang tid som bør settes av til oppgaven. De fleste oppgavene er laget for å passe i en dobbelttime.

## Kompetansemål\*

I denne delen listes det opp alle aktuelle kompetansemål.

- Kopier kompetansemål fra aktuell læreplan og merk med fag og trinn.
- Det er veldig mange kompetansemål som kan passe til nesten alle oppgaver, så her er det viktig å være så spesifikk som mulig. Unngå de mest generelle målene.

## Læringsmål\*

I denne delen brytes kompetansemålene ned til læringsmål. Start alltid med “Eleven kan forklare/bruke/lage/…”

## Vurderingskriterier

Dersom du har konkrete forslag til vurderingskriterier kan du skrive inn disse her. Ellers kan du bruke den generelle teksten i kodemalen om at læreren selv bør lage kriterier basert på sine egne læringsmål. [I guiden til lærere som skal bruke lærerveiledningen](../pages/guide_bruk_lærerveiledning.md) står det mer om vurderingskriterier.

## Forutsetninger og utstyr\*

- __Forutsetninger__: Dersom det er noen anbefalte forkunnskaper eller oppgaver som må gjøres i en viss rekkefølge informeres det om her.
- __Utstyr__: Dersom det trengs noe spesielt utstyr informeres det om her.

Her er det lurt å tenke på:
- Hvilket utstyr er nødvendig?
- Er det noen spesielle forutsetninger å ta hensyn til?
- Er det noe læreren må sette seg spesielt godt inn i?
- Er det noe forarbeid læreren eller elevene må gjøre?
  - Er det for eksempel noen begreper eller konsepter som trengs nærmere forklaring?
  - Er det oppgaver elevene burde gjøre på forhånd?

## Fremgangsmåte

Her kommer tips, erfaring og utfordringer til hvert av stegene i den faktiske oppgaven. Ta for deg hvert enkelt steg, og skriv det som passer.

Dersom du ikke har noen tips eller erfaringer kan du bruke den generelle teksten som du finner i kodemalen.

## Variasjoner

- Eventuelle forslag til variasjoner i nivå, utvikling av koden eller andre ting
- Eventuelle ekstraoppgaver

## Eksterne ressurser

- Instruksjonsvideoer
- Nettsider med interessant/relevant informasjon
