---
title: Processing
language: sv
---

Processing er et tekstbasert programmeringsspråk basert på Java som
ble utviklet på MIT av Ben Fry og Casey Reas. Det ble laget for å være
enkelt for designere og andre som ikke har programmert før, å lage
grafiske programmer. Dette gjør Processing perfekt for de som har lyst
til å lære å lage seg spill og multimediaprogrammer.

## Hvordan installere Processing

- Gå til [processing.org/download](https://processing.org/download).
- Last ned Processing til din datamaskin. Velg nyeste versjon (3.0b5
  per september 2015).
- Installer Processing ved å pakke ut innholdet i arkivet til en
  passende plassering.
- Ved å kjøre Processing får du opp et verktøy for å lage og kjøre
  Processing-programmer.

## Hvordan komme igang med Processing

- Når du har startet Processing, så kan du lage en ny fil for å skrive et program.
- Trykk på **Ctrl+N** eller **File --> New** for å lage et nytt program.
- Skriv: `text("Hello world", 10, 40);`
- Trykk på **Ctrl+S** eller **File --> Save** for å lagre programmet ditt.
- Gi programmet ditt navnet HelloWorld og lagre det i den mappen du ønsker.
- Trykk på **Ctrl+R**, knappen merket med en pil eller **Sketch --> Run**
  for å kjøre programmet ditt.
- Du har nå skrevet ditt første program!
