---
title: Python
language: da
---

Python er et tekstbasert programmeringsspråk som ble utviklet tidlig på 90-tallet av
Nedelenderen Guido van Rossum. Python er ofte anbefalt til nybegynnere på grunn av språkets
enkle syntaks, sammenlignet med en del andre programmeringsspråk. Python passer perfekt for
de som ønsker å lære seg programmering og kan blant annet brukes til 2D-spill, automatisering,
vitenskapelig analyse, GUI-applikasjoner og servere. For å komme kjapt igang så har vi laget
mange prosjekter som du kan jobbe med.


## Hvordan installere Python

- Gå til [python.org/downloads](https://python.org/downloads).
- Last ned Python til din datamaskin. Velg nyeste versjon (3.5.0 per september
  2015).
- Installer Python ved å følge installasjonsguiden.
- Når Python er installert kan du åpne programmet som heter IDLE.

## Hvordan komme igang med Python

- Når du er i IDLE, så kan du lage en ny fil for å skrive et program.
- Trykk på **Ctrl+N** eller **File --> New File** for å lage et nytt program.
- Skriv: `print("Hello world")`
- Trykk på **Ctrl+S** eller **File --> Save** for å lagre programmet ditt.
- Gi programmet ditt navnet helloworld.py og lagre det i den mappen du ønsker.
- Trykk på **F5** eller **Run --> Run Module** for å kjøre programmet ditt.
- Du har nå skrevet ditt første program!

## Videoer

- Sjekk ut NTNU sine videoer på norsk for hvordan du kan komme igang og
  programmere i Python på
  [youtube](https://www.youtube.com/channel/UCNwXyHlGGOWZLzTy0-hM63w/videos?flow=grid&sort=da&view=0).
