---
title: Lærerveiledning - Donkey Kong
author: Stein Olav Romslo, Vegard Tuset
level: 4
language: nb
---


# Om oppgaven {.activity}

Donkey Kong var det første virkelig plattform-spillet da det ble gitt ut i 1981.
I tillegg til Donkey Kong var det også her vi første gang ble kjent med Super
Mario (som het Jumpman den gang). I spillet styrer vi Super Mario mens han
prøver å redde kjæresten sin fra Donkey Kong, og må passe seg for tønner og
ildkuler mens han hopper mellom plattformer.

![Illustrasjon av et ferdig Donkey Kong spill](donkey_kong.png)

## Oppgaven passer til: {.check}

 __Fag__: Engelsk, kunst og håndtverk, naturfag, programmering.

__Anbefalte trinn__: 5.-10. trinn.

__Tema__: Plattformspill, geometriske grunnformer, tyngdekraft,
brukerinteraksjon.

__Tidsbruk__: Dobbelttime eller mer.

## Kompetansemål {.challenge}

- [ ] __Engelsk, 4. trinn__: tilegne seg ord, fraser og kulturell kunnskap
      gjennom engelskspråklig litteratur og barnekultur

- [ ] __Engelsk fordypning, 10. trinn__: utforske og presentere innhold, form og
      formål i spill, film og musikk

- [ ] __Kunst og håndtverk, 2. trinn__: utforske ulike visuelle uttrykk og bygge
      videre på andres ideer i eget skapende arbeid

- [ ] __Kunst og håndtverk, 7. trinn__: tegne form, flate og rom ved hjelp av
      virkemidler som kontraster, skygge, proporsjoner og perspektiv

- [ ] __Naturfag, 10. trinn__: bruke programmering til å utforske naturfaglige
      fenomener

- [ ] __Programmering, 10. trinn__: analysere problemer, gjøre dem om til 
      delproblemer og gjøre rede for hvordan noen av delproblemene kan løses med
      programmering

## Forslag til læringsmål {.challenge}

- [ ] Elevene kan lage et spill inspirert av Donkey Kong.

- [ ] Elevene kan bruke enkle geometriske grunnformer som elementer i et spill.

- [ ] Elevene kan forklare hvordan tyngdekraften fungerer.

- [ ] Elevene kan bruke løkker og annen kode til å lage et spill med
      kontinuerlig brukerinteraksjon.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
      oppgaven, for eksempel ved å gjøre en eller flere av variasjonene
      nedenfor.

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på erfaren-nivået før de begynner med denne oppgaven.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.
      Elevene kan gjerne jobbe to og to sammen.

## Fremgangsmåte

[Klikk her for å se oppgaveteksten.](../donkey_kong/donkey_kong.html){target=_blank}


# Når jeg mottar [nytt spill] {.activity}

I de mer avanserte Scratch-oppgavene bruker vi kodeblokken

```blocks
når jeg mottar [Nytt spill v]
```

i stedet for

```blocks
når grønt flagg klikkes
```

Det blir introdusert litt subtilt i hver oppgave, så de fleste elevene får det
ikke med seg når de programmerer. Å bruke en slik melding har flere fordeler,
blant annet at det går an å starte spillet på nytt uten å måtte trykke på det
grønne flagget (for eksempel kan meldingen `Nytt spill` sendes ut når en bestemt
tast på tastaturet trykkes). Gjerne diskuter fordeler og ulemper ved dette med
elevene for å gjøre et poeng av det.

## Variasjoner {.challenge}

- [ ] Elevene kan utvide spillet med flere animasjoner og elementer.

- [ ] Elevene kan lage en forside og en menyside.

- [ ] Elevene kan lage flere bakgrunner for å få et spill med flere nivåer.

- [ ] Elevene kan lage variabler som teller liv og poeng.

- [ ] Elevene kan lage en tidsbegrensning på spillet.

## Eksterne ressurser {.challenge}

- [ ] Se denne
      [Youtube-videoen](https://www.youtube.com/watch?v=Pp2aMs38ERY){target=_blank}
      av Donkey Kong.
