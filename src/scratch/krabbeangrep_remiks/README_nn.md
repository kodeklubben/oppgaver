---
title: Lærarrettleiing - Krabbeangrep!
level: 3
language: nn
author: Stein Olav Romslo
---


# Om oppgåva {.activity}

I denne oppgåva skal elevane ta utgangspunkt i eit spel som allereie er laga, og
remikse det for å leggje til ekstra funksjonalitet.

![Illustrasjon av ein remiks av Krabbeangrep](krabbeangrep_remiks.png)

## Oppgåva passar til: {.check}

__Fag__: Kunst og handverk, programmering.

__Anbefalte trinn__: 3.-10. trinn.

__Tema__: Vidareutvikling av kode.

__Tidsbruk__: Dobbelttime eller meir.

## Kompetansemål {.challenge}

- [ ] __Kunst og handverk, 10. trinn__: vurdere ulike bodskap, etiske
  problemstillingar og visuell kvalitet i reklame, film, nettstader og dataspel

- [ ] __Programmering, 10. trinn__: dokumentere og forklare programkode gjennom
  å skrive omsynsmessige kommentarar og ved å presentere eigen og andre sin kode

- [ ] __Programmering, 10. trinn__: bruke grunnleggjande prinsipp i
  programmering, slik som løkker, testar, variablar, funksjonar og enkel
  brukarinteraksjon

## Forslag til læringsmål {.challenge}

- [ ] Elevane kan vurdere og forbetre den visuelle kvaliteten i eit dataspel.

- [ ] Elevane kan synkronisere og styre figurar i eit spel.

- [ ] Elevane kan vidareutvikle andre sin programkode ved å lese kode og
  tilhøyrande kommentarar.

- [ ] Elevane kan bruke grunnleggjande prinsipp i programmering for å lage ulike
  funksjonar i eit spel.

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Elevane må ha god kunnskap i Scratch. Dei bør ha gjort
  fleire prosjekt på introduksjons- og nybyrjarnivå før dei startar med denne
  oppgåva.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../krabbeangrep_remiks/krabbeangrep_remiks_nn.html){target=_blank}

_Me har diverre ikkje nokre tips, erfaringar eller utfordringar knytta til denne
oppgåva endå._

## Variasjonar {.challenge}

- [ ] Elevane kan lage ein variabel som tel poeng, og vise poengsummen når
  spelet er ferdig.

- [ ] Elevane kan lage fleire typar romvesen som angrip, og som gir ulikt antal
  poeng.

- [ ] Elevane kan lage ei meir omfattande menyside, til dømes med ei hjelpeside.

- [ ] Elevane kan leggje inn aukande vanskegrad, til dømes at spelet går raskare
  di lengre det varar.

## Eksterne ressursar {.challenge}

- [ ] Førebels ingen eksterne ressursar...
