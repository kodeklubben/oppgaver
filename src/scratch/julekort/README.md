---
title: Lærerveiledning - Julekort
author: Madeleine Lorås
level: 1
language: nb
---


# Om oppgaven {.activity}

I denne oppgaven skal elevene lære forskjellige måter de kan animere figurer på.
Temaet er holdt rundt jul og vinter, slik at oppgaven passer bra i tiden før
jul.

## Oppgaven passer til: {.check}

 __Fag__: Engelsk, Kunst og håndtverk, Musikk

__Trinn__: 2.-10. trinn

__Tema__: Juletradisjoner, Julemusikk

__Tidsbruk__: Dobbelttime

![Eksempel på bilde av et julekort](julekort.png)

## Kompetansemål {.challenge}

- [ ] __Engelsk, 2. årstrinn__: ta del i og oppleve barnekultur fra
      engelskspråklige land gjennom å bruke ord, bilder, musikk og bevegelse

- [ ] __Kunst og håndtverk, 4. årstrinn__: bruke enkle funksjoner i digitale
      bildebehandlingsprogram

- [ ] __Musikk, 7. årstrinn__: komponere og gjøre lydopptak ved hjelp av
      digitale verktøy

## Forslag til læringsmål {.challenge}

- [ ] Elevene kan samtale om ulike juletradisjoner fra engelskspråklige land

- [ ] Elevene kan lage figurer og bruke de i en animasjon

- [ ] Elevene kan spille inn lyd og legge til i animasjonen.

## Forslag til vurderingskriterier {.challenge}

- [ ] Eleven kan lage figurer og animasjoner slik oppgaven viser.

  - [ ] Eleven middels høy måloppnåelse ved å lage egne figurer og animasjoner.

  - [ ] Eleven viser høy måloppnåelse ved å legge til lyd og
    meldingskomponenter.

## Forutsetninger og utstyr {.challenge}

- [ ] __Forutsetninger__: Ingen.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.
      Elevene kan gjerne jobbe to og to sammen.

## Fremgangsmåte

Her kommer tips, erfaring og utfordringer til hvert av stegene i den faktiske
oppgaven. [Klikk her for å se
oppgaveteksten.](../julekort/julekort.html){target=_blank}

_Vi har dessverre ikke noen tips, erfaringer eller utfordringer tilknyttet denne
oppgaven enda._

## Variasjoner {.challenge}

- [ ] Elevene kan få i oppgave å lage julekort fra forskjellige land, med de
      ulike tradisjonene illustrert.

