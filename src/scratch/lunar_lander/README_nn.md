---
title: Lærarrettleiing - Lunar Lander
level: 4
language: nn
author: Stein Olav Romslo, Vegard Tuset
---


# Om oppgåva {.activity}

I denne oppgåva skal elevane lage ein versjon av spelet Lunar Lander. Spelet
vart utvilka av Atari på slutten av 1970-talet. Målet med spelet er å lande eit
romskip på månen. Mykje av funksjonaliteten vart vidareført i Asteroids som kom
ut året etter.

![Illustrasjon av eit ferdig Lunar Lander-spel](lunar_lander.png)

## Oppgåva passar til: {.check}

__Fag__: Kunst og handverk, matematikk, naturfag, programmering.

__Anbefalte trinn__: 3.-10. trinn.

__Tema__: Biletehandsaming, koordinatsystem, brukarinteraksjon.

__Tidsbruk__: Dobbelttime eller meir.

## Kompetansemål {.challenge}

- [ ] __Kunst og handverk, 2. trinn__: utforske ulike visuelle uttrykk og bygge
      vidare på andres idear i eige skapande arbeid

- [ ] __Kunst og handverk, 7. trinn__: teikne form, flate og rom ved hjelp av
      verkemiddel som kontrastar, skugge, proporsjonar og perspektiv

- [ ] __Kunst og handverk, 10. trinn__: visualisere form ved hjelp av
      frihandteikningar, arbeidsteikningar, modeller og digitale verktøy

- [ ] __Matematikk, 4. trinn__: utforske og bruke målings og delingsdivisjon i
      praktiske situasjonar

- [ ] __Naturfag, 10. trinn__: bruke og lage modellar for å føreseie eller
      beskrive naturfaglige prosessar og system og gjere reie for styrkane til
      modellane og begrensinger

- [ ] __Programmering, 10. trinn__: bruke grunnleggande prinsipp i
      programmering, slik som variablar, løkker, vilkår og funksjonar, og
      reflektere over bruken av desse

## Forslag til læringsmål {.challenge}

- [ ] Elevane kan teikne ulike landskap som grunnlag for eit spel.

- [ ] Elevane kan setje saman ulike former i digitalt bildehandsamingsprogram.

- [ ] Elevane kan plassere element i bestemte posisjonar i eit koordinatsystem.

- [ ] Elevane kan forklare korleis tyngdekrafta fungerer, og at alle objekt blir
  påverka av denne.

- [ ] Elevane kan lage eit spel basert på kontinuerleg brukarinteraksjon.

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
  oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Elevane må ha god kunnskap i Scratch. Dei bør ha gjort
  fleire prosjekt på erfaren-nivået før dei startar med denne oppgåva.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../lunar_lander/lunar_lander_nn.html){target=_blank}

Elevane kan med fordel arbeide med å lage koden sin ryddig og oversiktleg.
Prosjektet [Asteroids](../asteroids/asteroids_nn.html) er basert på at elevane
har gjort Lunar Lander fyrst, og at dei kan gjenbruke og vidareutvikle koden
sin.


# Når eg får meldinga [nytt spel] {.activity}

I dei meir avanserte Scratch-oppgåvene brukar me kodeblokka

```blocks
når eg får meldinga [Nytt spel v]
```

i staden for

```blocks
når @greenFlag vert trykt på
```

Det blir introdusert litt subtilt i kvar oppgåve, så dei fleste elevane får det
ikkje med seg når dei programmerer. Å bruke ei slik melding har fleire fordelar,
mellom anna at det går an å starte spelet på nytt utan å måtte trykke på det
grøne flagget (til dømes kan meldinga `Nytt spel` sendast ut når ein bestemt
tast på tastaturet blir trykt). Gjerne diskuter fordelar og ulemper ved dette
med elevane for å gjere eit poeng av det.

## Variasjonar {.challenge}

- [ ] Elevane kan lage fleire landingsplassar, og gi ulike poengsummar ut frå
  vanskegraden.

- [ ] Elevane kan lage fleire brett med ulike bakgrunnar. Brukaren kan anten
  velje brett sjølv, eller få dei etter kvart som eit nivå er fullført.

- [ ] Elevane kan bruke fleire bakgrunnar på same brett, og la romskipet dukke
  opp i venstre i eit nytt bilete når det treff høgre biletekant i fyrste
  bilete.

- [ ] Elevane kan lage ei drakt til romskipet som illustrerer at rakettane er
  på, altså med flammer bak, når piltastane blir trykt.

- [ ] Elevane kan lage ein variabel kalla `drivstoff` som avgrensar mengda
  drivstoff romskipet har.

- [ ] Elevane kan lage bonuselement romskipet kan plukke opp for å få ekstra
  drivstoff, bonuspoeng eller liknande.

- [ ] Elevane kan lage skjulte landingsplassar som må låsast opp eller
  avdekkjast på ulike måtar.

## Eksterne ressursar {.challenge}

- [ ] Førebels ingen eksterne ressursar...
