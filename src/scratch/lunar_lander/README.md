---
title: Lærerveiledning - Lunar Lander
author: Stein Olav Romslo, Vegard Tuset
level: 4
language: nb
---


# Om oppgaven {.activity}

Lunar Lander ble opprinnelig utviklet på slutten av 1970-tallet. Målet med
spillet er å lande et romskip på månen. Selve kontrollen av romskipet ble
videreført i spillet Asteroids som ble utgitt året etter.

![Illustrasjon av et ferdig Lunar Lander spill](lunar_lander.png)

## Oppgaven passer til: {.check}

 __Fag__: Kunst og håndtverk, matematikk, programmering.

__Anbefalte trinn__: 5.-10. trinn.

__Tema__: Bildebehandling, koordinatsystem, brukerinteraksjon.

__Tidsbruk__: Dobbelttime eller mer.

## Kompetansemål {.challenge}

- [ ] __Kunst og håndtverk, 2. trinn__: utforske ulike visuelle uttrykk og bygge
      videre på andres ideer i eget skapende arbeid

- [ ] __Kunst og håndtverk, 7. trinn__: tegne form, flate og rom ved hjelp av
      virkemidler som kontraster, skygge, proporsjoner og perspektiv

- [ ] __Kunst og håndtverk, 10. trinn__: visualisere form ved hjelp av
      frihåndstegninger, arbeidstegninger, modeller og digitale verktøy

- [ ] __Matematikk, 4. trinn__: utforske og bruke målings og delingsdivisjon i
      praktiske situasjoner

- [ ] __Naturfag, 10. trinn__: bruke og lage modeller for å forutsi eller
      beskrive naturfaglige prosesser og systemer og gjøre rede for modellenes
      styrker og begrensinger

- [ ] __Programmering, 10. trinn__: bruke grunnleggende prinsipper i
      programmering, slik som variabler, løkker, vilkår og funksjoner, og 
      reflektere over bruken av disse

## Forslag til læringsmål {.challenge}

- [ ] Elevene kan tegne ulike landskap som grunnlag for et spill.

- [ ] Elevene kan sette sammen ulike former i digitalt bildebehandlingsprogram.

- [ ] Elevene kan plassere elementer i bestemte posisjoner i et koordinatsystem.

- [ ] Elevene kan forklare hvordan tyngdekraften fungerer, og at alle objekter
      påvirkes av denne.

- [ ] Elevene kan lage et spill basert på kontinuerlig brukerinteraksjon.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
      oppgaven, for eksempel ved å gjøre en eller flere av variasjonene
      nedenfor.

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på erfaren-nivået før de begynner med denne oppgaven.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.

## Fremgangsmåte

[Klikk her for å se oppgaveteksten.](../lunar_lander/lunar_lander.html){target=_blank}

Elevene kan med fordel arbeide med å lage koden sin ryddig og oversiktlig.
Prosjektet [Asteroids](../asteroids/asteroids.html){target=_blank} er basert på
at elevene har gjort Lunar Lander først, og at de kan gjenbruke og videreutvikle
koden sin.


# Når jeg mottar [nytt spill] {.activity}

I de mer avanserte Scratch-oppgavene bruker vi kodeblokken

```blocks
når jeg mottar [Nytt spill v]
```

i stedet for

```blocks
når grønt flagg klikkes
```

Det blir introdusert litt subtilt i hver oppgave, så de fleste elevene får det
ikke med seg når de programmerer. Å bruke en slik melding har flere fordeler,
blant annet at det går an å starte spillet på nytt uten å måtte trykke på det
grønne flagget (for eksempel kan meldingen `Nytt spill` sendes ut når en bestemt
tast på tastaturet trykkes). Gjerne diskuter fordeler og ulemper ved dette med
elevene for å gjøre et poeng av det.

## Variasjoner {.challenge}

- [ ] Elevene kan lage flere landingsplasser, og de kan gi ulike mengder poeng
      ut fra vanskelighetsgrad.

- [ ] Elevene kan lage flere brett, med ulike bakgrunner. Brukeren kan enten
      velge brett selv, eller få dem etter hvert som et nivå er fullført.

- [ ] Elevene kan bruke flere bakgrunner på samme brett, og la romskipet dukke
      opp til venstre i et nytt bilde når det treffer høyre bildekant i første
      bilde.

- [ ] Elevene kan lage en drakt til romskipet som illustrerer at rakettene er
      på, altså med flammer bak, når piltastene trykkes inn.

- [ ] Elevene kan lage en variabel kalt `drivstoff` som begrenser mengden
      drivstoff romskipet har.

- [ ] Elevene kan lage bonuselementer romskipet kan plukke opp for å få ekstra
      drivstoff, bonuspoeng eller lignende.

- [ ] Elevene kan lage skjulte landingsplasser som må låses opp eller avdekkes
      på ulike måter.

## Eksterne ressurser {.challenge}

- [ ] Foreløpig ingen eksterne ressurser...
