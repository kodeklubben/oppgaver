---
title: Lærarrettleiing - Breakout
level: 4
language: nn
author: Stein Olav Romslo, Vegard Tuset
---


# Om oppgåva {.activity}

I denne oppgåva skal elevane lage ein versjon av spelet Breakout. Spelet er ein
klassikar som vart laga av Steve Jobs og Steve Wozniak (grunnleggjarane av
Apple) på 1970-talet. På same måte som i Pong skal dei kontrollere ein ball ved
hjelp av ein racket, men Breakout er for ein spelar og gir poeng for å skyte ned
boksar med ballen.

![Illustrasjon av eit ferdig Breakout-spel](breakout.png)

## Oppgåva passar til: {.check}

__Fag__: Kunst og handverk, matematikk, programmering.

__Anbefalte trinn__: 3.-10. trinn.

__Tema__: Geometriske grunnformer, koordinatsystem, løkker, brukarinteraksjon.

__Tidsbruk__: Dobbelttime eller meir.

## Kompetansemål {.challenge}

- [ ] __Kunst og handverk, 7. trinn__: bruke digitale verktøy til å planlegga
      og presentere prosessar og produkt

- [ ] __Kunst og handverk, 7. trinn__: teikne form, flate og rom ved hjelp av
      verkemiddel som kontrastar, skugge, proporsjonar og perspektiv

- [ ] __Matematikk, 4. trinn__: lage og følgje reglar og trinnvise instruksjonar
      i leik og spel knytt til koordinatsystem

- [ ] __Matematikk, 6. trinn__: utforske og beskrive symmetri i mønster og
      utføre kongruensavbildinger med og utan koordinatsystem

- [ ] __Matematikk, 6. trinn__: bruke variablar, løkker, vilkår og funksjonar i
      programmering til å utforske geometriske figurar og mønster

- [ ] __Programmering, 10. trinn__: bruke grunnleggande prinsipp i
      programmering, slik som variablar, løkker, vilkår og funksjonar, og
      reflektere over bruken av desse

## Forslag til læringsmål {.challenge}

- [ ] Elevane kan lage boksar i form av rektanglar, og bruke dei i eit spel.

- [ ] Elevane kan plassere element i bestemte posisjonar ved hjelp av eit
  koordinatsystem.

- [ ] Elevane kan beskrive spegling av vinklar ved hjelp av kode.

- [ ] Elevane kan få ein figur til å bevege seg i eit koordinatsystem ved hjelp
  av retning og hastigheit.

- [ ] Elevane kan lage eit spel med kontinuerleg brukarinteraksjon.

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
  oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Elevane må ha god kunnskap i Scratch. Dei bør ha gjort
  fleire prosjekt på erfaren-nivået før dei startar med denne oppgåva. Det er
  ein fordel å ha gjort [Pong](../pong/pong_nn.html) fyrst.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../breakout/breakout_nn.html){target=_blank}


# Når eg får meldinga [nytt spel] {.activity}

I dei meir avanserte Scratch-oppgåvene brukar me kodeblokka

```blocks
når eg får meldinga [Nytt spel v]
```

i staden for

```blocks
når @greenFlag vert trykt på
```

Det blir introdusert litt subtilt i kvar oppgåve, så dei fleste elevane får det
ikkje med seg når dei programmerer. Å bruke ei slik melding har fleire fordelar,
mellom anna at det går an å starte spelet på nytt utan å måtte trykke på det
grøne flagget (til dømes kan meldinga `Nytt spel` sendast ut når ein bestemt
tast på tastaturet blir trykt). Gjerne diskuter fordelar og ulemper ved dette
med elevane for å gjere eit poeng av det.

## Variasjonar {.challenge}

- [ ] Elevane kan lage ein variabel som tel poeng, og eventuelt gi ulik poengsum
  for ulike boksar.

- [ ] Elevane kan la hastigheita auke utover i spelet.

- [ ] Elevane kan lage ein funksjon som gir ulik sprett avhengig av kor på
  racketen ballen treff.

- [ ] Elevane kan lage power-ups som spelaren kan få i løpet av spelet.

- [ ] Elevane kan la boksane dette ned for å gi bonuspoeng i staden for å berre
  bli borte.

- [ ] Elevane kan lage ulike fargar på boksane og lage ulike brett.

## Eksterne ressursar {.challenge}

- [ ] Her er ein [YouTube-video av
  Breakout](https://www.youtube.com/watch?v%3D-uJSEmIea9U).
