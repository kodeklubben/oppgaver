---
title: Lærerveiledning - Breakout
author: Stein Olav Romslo, Vegard Tuset
level: 4
language: nb
---


# Om oppgaven {.activity}

Breakout er en gammel klassiker opprinnelig laget av Steve Jobs og Steve Wozniak
(grunnleggerene av Apple) på 1970-tallet. På samme måte som i Pong skal man
kontrollere en sprettende ball ved hjelp av en racket. Men Breakout kan spilles
av en spiller hvor man får poeng for å skyte ned bokser ved hjelp av ballen.
Nyere versjoner har videreutviklet Breakout på flere måter. For eksempel ved at
noen bokser gir spesielle bonuser, ved at det finnes forskjellige brett av ulik
vanskelighetsgrad og så videre.

![Illustrasjon av et ferdig Breakout spill](breakout.png)

## Oppgaven passer til: {.check}

 __Fag__: Kunst og håndtverk, matematikk, programmering.

__Anbefalte trinn__: 5.-10. trinn.

__Tema__: Geometriske grunnformer, koordinatsystem, løkker, brukerinteraksjon.

__Tidsbruk__: Dobbelttime eller mer.

## Kompetansemål {.challenge}

- [ ] __Kunst og håndtverk, 7. trinn__: bruke digitale verktøy til å planlegge
      og presentere prosesser og produkter

- [ ] __Kunst og håndtverk, 7. trinn__: tegne form, flate og rom ved hjelp av
      virkemidler som kontraster, skygge, proporsjoner og perspektiv

- [ ] __Matematikk, 4. trinn__: lage og følge regler og trinnvise instruksjoner
      i lek og spill knyttet til koordinatsystem

- [ ] __Matematikk, 6. trinn__: utforske og beskrive symmetri i mønster og
      utføre kongruensavbildinger med og uten koordinatsystem

- [ ] __Matematikk, 6. trinn__: bruke variabler, løkker, vilkår og funksjoner i
      programmering til å utforske geometriske figurer og mønster

- [ ] __Programmering, 10. trinn__: bruke grunnleggende prinsipper i
      programmering, slik som variabler, løkker, vilkår og funksjoner, og
      reflektere over bruken av disse
      
## Forslag til læringsmål {.challenge}

- [ ] Elevene kan lage bokser i form av rektangler, og bruke dem i et spill.

- [ ] Elevene kan plassere elementer i bestemte posisjoner ved hjelp av et
      koordinatsystem.

- [ ] Elevene kan beskrive speiling av vinkler ved hjelp av kode.

- [ ] Elevene kan få en figur til å bevege seg i et koordinatsystem ved hjelp av
      retning og hastighet.

- [ ] Elevene kan lage et spill med kontinuerlig brukerinteraksjon.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
      oppgaven, for eksempel ved å gjøre en eller flere av variasjonene
      nedenfor.

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på erfaren-nivået før de begynner med denne oppgaven. Det
      er en fordel å ha gjort [Pong](../pong/pong.html){target=_blank} først.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.

## Fremgangsmåte

[Klikk her for å se oppgaveteksten.](../breakout/breakout.html){target=_blank}


# Når jeg mottar [nytt spill] {.activity}

I de mer avanserte Scratch-oppgavene bruker vi kodeblokken

```blocks
når jeg mottar [Nytt spill v]
```

i stedet for

```blocks
når grønt flagg klikkes
```

Det blir introdusert litt subtilt i hver oppgave, så de fleste elevene får det
ikke med seg når de programmerer. Å bruke en slik melding har flere fordeler,
blant annet at det går an å starte spillet på nytt uten å måtte trykke på det
grønne flagget (for eksempel kan meldingen `Nytt spill` sendes ut når en bestemt
tast på tastaturet trykkes). Gjerne diskuter fordeler og ulemper ved dette med
elevene for å gjøre et poeng av det.

## Variasjoner {.challenge}

- [ ] Elevene kan lage en variabel som teller poeng, og eventuelt gi ulik
      poengsum for ulike bokser.

- [ ] Elevene kan la hastigheten øke utover i spillet.

- [ ] Elevene kan lage en funksjon som gir ulik sprett avhengig av hvor på
      racketen ballen treffer.

- [ ] Elevene kan lage power-ups som spilleren kan få i løpet av spillet.

- [ ] Elevene kan la boksene falle ned for å gi bonuspoeng i stedet for å bare
      bli borte.

- [ ] Elevene kan lage ulike farger på boksene og lage ulike brett.

## Eksterne ressurser {.challenge}

- [ ] Her er en [Youtube-video av
      Breakout](https://www.youtube.com/watch?v%3D-uJSEmIea9U){target=_blank}.
