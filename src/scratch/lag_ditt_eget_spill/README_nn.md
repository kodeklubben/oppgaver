---
title: Lærarrettleiing - Lag ditt eige spel
level: 4
language: nn
author: Stein Olav Romslo
---


# Om oppgåva {.activity}

I denne oppgåva skal elevane designe og lage eit spel heilt frå grunnen av. Dei
må tenke på dei ulike delane av spelet og planleggje korleis delane skal
realiserast før dei lagar det i Scratch. Erfaringar frå andre prosjekt vil vere
god hjelp. Oppmuntre elevane til å bruke idear frå spel og program dei har laga
tidlegare.

## Oppgåva passar til: {.check}

__Fag__: Arbeidslivsfag, kunst og handverk, musikk, norsk, programmering,
teknologi i praksis.

__Anbefalte trinn__: 5.-10. trinn.

__Tema__: Kreativitet, kommunikasjon, design, dokumentere arbeid, problemløysing.

__Tidsbruk__: Dobbelttime eller meir.

## Kompetansemål {.challenge}

- [ ] __Arbeidslivsfag, 10. trinn__: kommunisere og samarbeide med andre i ein
  arbeidssituasjon

- [ ] __Kunst og handverk, 4. trinn__: bruke enkle funksjonar i digitale
  bildehandsamingsprogram

- [ ] __Kunst og handverk, 7. trinn__: bruke ulike grafiske teknikkar i eiga
  arbeid

- [ ] __Musikk, 7. trinn__: komponere og gjere lydopptak ved hjelp av digitale
  verktøy

- [ ] __Norsk, 4. trinn__: lage tekstar som kombinerer ord, lyd og bilete, med
  og utan digitale verktøy

- [ ] __Programmering, 10. trinn__: gjere om problem til konkrete delproblem,
  vurdere kva delproblem som let seg løyse digitalt, og forme ut løysingar for
  desse

- [ ] __Programmering, 10. trinn__: dokumentere og forklare programkode gjennom
  å skrive omsynsmessige kommentarar og ved å presentere eigen og andre sin kode

- [ ] __Programmering, 10. trinn__: bruke grunnleggjande prinsipp i
  programmering, slik som løkker, testar, variablar, funksjonar og enkel
  brukarinteraksjon

- [ ] __Programmering, 10. trinn__: overføre løysingar til nye problem ved å
  generalisere og tilpasse eksisterande programkode og algoritmar.

- [ ] __Teknologi i praksis, 10. trinn__: vurdere teknologiske produkt ut frå
  brukartilpassing, HMS-krav og miljøtilpassing

- [ ] __Teknologi i praksis, 10. trinn__: utvikle ein realistisk
  kravspesifikasjon for eit teknologisk produkt og beskrive kva behov produktet
  skal dekkje

## Forslag til læringsmål {.challenge}

- [ ] Elevane kan samarbeide med andre om idear og design i arbeidsprosessen.

- [ ] Elevane kan bruke enkle funksjonar i digitale bildehandsamingsprogram for
  å designe formelement til spel.

- [ ] Elevane kan lage og setje inn lydopptak.

- [ ] Elevane kan lage eit spel med ei gjennomtenkt historie, som kombinerer
  ord, lyd og bilete.

- [ ] Elevane kan lage meiningsfulle delproblem som kan løysast med kjente
  strategiar, og setje saman delproblema att.

- [ ] Elevane kan dokumentere sin eigen kode med kommentarar, og forklare den
  for ein medelev eller klassen.

- [ ] Elevane kan bruke grunnleggjande prinsipp i programmering for å lage eit
  spel.

- [ ] Elevane kan lese og vidareutikle tidlegare utforma kode til å passe i
  sitt eige spel.

- [ ] Elevane kan vurdere brukarvennlegheita til spelet, og gjere nødvendige
  endringar.

- [ ] Elevane kan lage ein realistisk kravspesifikasjon for spelet sitt, og
  finne ut kva element som må vere med for at det skal fungere som ønskt.

## Forslag til vurderingskriterium {.challenge}

*Sidan det er mange kompetansemål som kan dekkjast, så bør læraren sjølv lage
 gode vurderingskriterium som passar til dei valte kompetansemåla.*

## Føresetnader og utstyr {.challenge}

- [ ] __Føresetnader__: Elevane må ha god kunnskap i Scratch. Dei bør ha gjort
  fleire prosjekt på erfaren-nivået før dei startar med denne oppgåva. Elevane
  skal designe sine eigne ressursar til spelet, inkludert figurar, bakgrunnar og
  lydar. Til dette treng dei papir og noko å skrive med. Ha gjerne klart ekstra
  papir slik at dei kan prøve ut mange ulike idear. Hugs at design og
  planleggjing kan ta både ein og to dobbelttimar - syt for at elevane
  disponerer tida godt!

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/).

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../lag_ditt_eget_spill/lag_ditt_eget_spill_nn.html){target=_blank}

_Me har diverre ikkje nokre tips, erfaringar eller utfordringar knytta til denne
oppgåva endå._

## Variasjonar {.challenge}

- [ ] Oppgåva har så mange variasjonar elevane vil. Sjå andre prosjekt for
  inspirasjon.

## Eksterne ressursar {.challenge}

- [ ] Sjå [foredrag av Braden
  Kowitz](http://2016.webdagene.no/foredrag/google-design-sprint) på Webdagene
  2016 (engelsk).

- [ ] Sjå [Google Design Sprint](http://www.gv.com/sprint/) sine nettsider
  (engelsk).
