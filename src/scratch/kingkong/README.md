---
title: Lærerveiledning - King Kong
author: Stein Olav Romslo, Vegard Tuset
level: 3
language: nb
---


# Om oppgaven {.activity}

I dette spillet inspirert av historien om King Kong, skal vi se hvor lett det er
å bruke grafikk som ikke allerede ligger i Scratch-biblioteket. I spillet styrer
vi King Kong som må passe seg for flyene som angriper ham.

![Bilde av King Kong som passer seg for fly](kingkong.png)

## Oppgaven passer til: {.check}

 __Fag__: Engelsk, kunst og håndtverk, matematikk, programmering.

__Anbefalte trinn__: 3.-10. trinn.

__Tema__: Lage et spill basert på engelskspråklig kultur, bildebehandling,
koordinatsystem, brukerinteraksjon.

__Tidsbruk__: Dobbelttime eller mer.

## Kompetansemål {.challenge}

- [ ] __Engelsk, 7. trinn__: bruke digitale ressurser og ulike ordbøker i
      språklæring, tekstskaping og samhandling

- [ ] __Engelsk, 10. trinn__: lese, diskutere og videreformidle innhold fra ulike
      typer tekster, inkludert selvvalgte tekster

- [ ] __Kunst og håndtverk, 7. trinn__: bruke programmering til å skape
      interaktivitet og visuelle uttrykk

- [ ] __Matematikk, 3. trinn__: eksperimentere med og forklare plasseringer i
      koordinatsystemet

- [ ] __Programmering, 10. trinn__: bruke grunnleggende prinsipper i
      programmering, slik som variabler, løkker, vilkår og funksjoner, og
      reflektere over bruken av disse

## Forslag til læringsmål {.challenge}

- [ ] Elevene kan lage et spill basert på en fiktiv historie.

- [ ] Elevene kan bruke enkle funksjoner i digitalt bildebehandlingsprogram for
      å lage nødvendige figurer.

- [ ] Elevene kan plassere ulike elementer på bestemte plasser i et
      koordinatsystem.

- [ ] Elevene kan få figurer til å bevege seg mellom bestemte posisjoner i et
      koordinatsystem.

- [ ] Elevene kan få figurer til å bevege seg i henhold til brukerens beskjeder.

- [ ] Elevene kan bruke kode til å få figurer til å interagere.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på oppgaven.

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på introduksjons- og nybegynnernivå før de starter med
      denne oppgaven.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.
      Tilgang på Internett og enkelt bildebehandlingsprogram, for å hente inn
      /lage figurer som ikke finnes i Scratch-biblioteket.

## Fremgangsmåte

[Klikk her for å se oppgaveteksten.](../kingkong/kingkong.html){target=_blank}
_Vi har dessverre ikke noen tips, erfaringer eller utfordringer tilknyttet denne
oppgaven enda._

## Variasjoner {.challenge}

- [ ] Elevene kan legge inn passende lydeffekter i spillet.

- [ ] Elevene kan lage en variabel som teller poeng.

- [ ] Elevene kan lage en variabel som teller liv, og som avslutter spillet når
      spilleren er tom for liv.

- [ ] Elevene kan lage flere bevegelser for Kong, og flere variasjoner for
      hvordan flyene flyr.

- [ ] Elevene kan øke vanskelighetsgraden ved å la flyene komme raskere
      etterhvert som spillet varer lengre.

## Eksterne ressurser {.challenge}

- [ ] Se klipp av den ikoniske scenen på fra [King Kong (2005) på
      YouTube](https://www.youtube.com/watch?v=NoD85qZhkWY){target=_blank}.
