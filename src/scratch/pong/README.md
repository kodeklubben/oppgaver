---
title: Lærerveiledning - Pong
author: Stein Olav Romslo, Vegard Tuset
level: 4
language: nb
---


# Om oppgaven {.activity}

Pong er et av de aller første dataspillene som ble laget, og det første
dataspillet som ble en kommersiell suksess. Selve spillet er en forenklet
variant av tennis hvor to spillere slår en ball frem og tilbake. Hvis en av
spillerne ikke klarer å returnere ballen får den andre spilleren poeng.

![Illustrasjon av et ferdig poing spill](pong.png)

## Oppgaven passer til: {.check}

 __Fag__: Kunst og håndtverk, matematikk, programmering.

__Anbefalte trinn__: 5.-10. trinn.

__Tema__: Geometriske grunnformer, koordinatsystem, løkker, brukerinteraksjon.

__Tidsbruk__: Dobbelttime eller mer.

## Kompetansemål {.challenge}

- [ ] __Kunst og håndtverk, 2. trinn__: eksperimentere med form, farge, rytme og
      kontrast

- [ ] __Kunst og håndtverk, 7. trinn__: bruke programmering til å skape
      interaktivitet og visuelle uttrykk

- [ ] __Matematikk, 3. trinn__: eksperimentere med og forklare plasseringer i
      koordinatsystemet

- [ ] __Matematikk, 6. trinn__: utforske og beskrive symmetri og mønster og
      utføre kongurensavbildinger med og uten koordinatsystem

- [ ] __Matematikk, 6. trinn__: bruke variabler, løkker, vilkår og funksjoner i
      programmering til å utforske geometriske figurer og mønster

- [ ] __Programmering, 10. trinn__: bruke grunnleggende prinsipper i
      programmering, slik som variabler, løkker, vilkår og funksjoner, og
      reflektere over bruken av disse

## Forslag til læringsmål {.challenge}

- [ ] Elevene kan lage rektangler som representerer racketer og en ball, og
      bruke dem i et spill.

- [ ] Elevene kan plassere elementer i bestemte posisjoner ved hjelp av et
      koordinatsystem.

- [ ] Elevene kan beskrive speiling av vinkler ved hjelp av kode.

- [ ] Elevene kan få en ball til å bevege seg i et koordinatsystem ved hjelp av
      retning og hastighet.

- [ ] Elevene kan lage et spill med kontinuerlig brukerinteraksjon.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
      oppgaven, for eksempel ved å gjøre en eller flere av variasjonene
      nedenfor.

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på erfaren-nivået før de begynner med denne oppgaven.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.
      Elevene kan med fordel jobbe to og to, slik at de får testet spillet med
      hverandre.

## Fremgangsmåte

[Klikk her for å se oppgaveteksten.](../pong/pong.html){target=_blank}


# Når jeg mottar [nytt spill] {.activity}

I de mer avanserte Scratch-oppgavene bruker vi kodeblokken

```blocks
når jeg mottar [Nytt spill v]
```

i stedet for

```blocks
når grønt flagg klikkes
```

Det blir introdusert litt subtilt i hver oppgave, så de fleste elevene får det
ikke med seg når de programmerer. Å bruke en slik melding har flere fordeler,
blant annet at det går an å starte spillet på nytt uten å måtte trykke på det
grønne flagget (for eksempel kan meldingen `Nytt spill` sendes ut når en bestemt
tast på tastaturet trykkes). Gjerne diskuter fordeler og ulemper ved dette med
elevene for å gjøre et poeng av det.

## Variasjoner {.challenge}

- [ ] Elevene kan lage en variabel som teller poeng, og sjekke hvilken spiller
      som får poenget.

- [ ] Elevene kan la hastigheten øke utover i spillet, for eksempel hver gang
      ballen treffer en av racketene.

- [ ] Elevene kan justere koden for å sikre at ballen alltid beveger seg mot
      høyre eller venstre (med gjeldende kode kan man risikere at den bare går
      rett opp og ned).

- [ ] Elevene kan lage en funksjon som gir ulik sprett avhengig av hvor på
      racketen ballen treffer.

- [ ] Elevene kan legge inn muligheten for å bevege racketene sidelengs også.

- [ ] Elevene kan lage power-ups som spilleren kan få i løpet av spillet.

- [ ] Elevene kan lage en mulighet for å spille alene, og at datamaskinen styrer
      den andre racketen.

## Eksterne ressurser {.challenge}

- [ ] Se [www.ponggame.org](http://www.ponggame.org/){target=_blank} for
      inspirasjon til ulike varianter.
