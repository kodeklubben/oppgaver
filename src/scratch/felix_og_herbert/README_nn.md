---
title: Lærarrettleiing - Felix og Herbert
level: 1
language: nn
author: Stein Olav Romslo, Vegard Tuset
---


# Om oppgåva {.activity}

I denne oppgåva skal elevane lage eit spel der katten __Felix__ skal fange musa
__Herbert__. Spelaren styrer Herbert med musepeikaren og skal prøve å unngå å
bli tatt av Felix.

![Bilete av Felix og Herbert](felix_og_herbert.png)

## Oppgåva passar til: {.check}

__Fag__: Engelsk, norsk, programmering.

__Anbefalte trinn__: 2.-10. trinn.

__Tema__: Historieforteljing, variablar.

__Tidsbruk__: Dobbelttime eller meir.

## Kompetansemål {.challenge}

- [ ] __Engelsk, 4. årstrinn__: bruke digitale ressursar og ulike ordbøker i
        språklæring, tekstskaping og samhandling

- [ ] __Engelsk fordypning, 10. årstrinn__: utforske og presentere innhald,
        form og formål i spel, film og musikk

- [ ] __Norsk, 2. årstrinn__: uttrykke tekstopplevingar gjennom leik, song,
      teikning, skriving og andre kreative aktivitetar

- [ ] __Norsk, 2. årstrinn__: lage tekstar som kombinerer skrift med bilde

- [ ] __Programmering, 10. årstrinn__: bruke grunnleggande prinsipp i programmering
      , slik som variablar, løkker, vilkår og funksjonar, og reflektere over
      bruken av disse

## Forslag til læringsmål {.challenge}

- [ ] Elevane kan bruke språket (norsk/engelsk) til å beskrive karakterane og
  omgjevnadene i spelet.

- [ ] Elevane kan bruke språket (norsk/engelsk) til å lage ei
  bakgrunnsforteljing til Felix og Herbert.

- [ ] Elevane kan forklare korleis variablar, løkker og tester fungerer.

- [ ] Elevane kan forklare korleis figurane styrast med musa.

- [ ] Elevane kan bruke meldingar til å få figurane til å kommunisere med
  kvarandre.

## Forslag til vurderingskriterium {.challenge}

- [ ] Eleven brukar eit variert ordforråd i beskrivinga og forteljinga.

- [ ] Måloppnåing er at eleven skildrar omgjevnadene godt, og lagar ei kreativ
  historie om karakterane.

- [ ] høg måloppnåing er at eleven brukar meldingar til å illustrere
  kommunikasjon i forteljinga.

- [ ] Eleven kan forklare munnleg korleis variablar, løkker og testar fungerer.

## Føresetnader og utstyr {.challenge}

- [ ] __Føresetnader__: Viss oppgåva skal brukast i engelskundervisning er det
  lurt å bruke Scratch på engelsk. Slik skiftar ein språk:

  - [ ] På dei vanlege nettsidene til Scratch er det ein nedtrekksmeny for å
    velje språk heilt nedst på skjermen.

  - [ ] Inne i Scratch-editoren kan ein trykkje på jordkloden øvst til venstre
    for å endre språket som brukast.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../felix_og_herbert/felix_og_herbert_nn.html){target=_blank}

_Me har diverre ikkje nokre tips, erfaringar eller utfordringar knytta til denne
oppgåva endå._

## Variasjonar {.challenge}

- [ ] Denne oppgåva kan brukast som eit ledd i undervisning om skildringar og
  forteljingar. Anten kan elevane lage ei forteljing fyrst, og bruke den til å
  leggje eit personleg preg på spelet (bakgrunn, fargar, figurar osb.), eller
  elevane kan lage spelet og skrive ei historie undervegs. Dette kan ein bruke
  ein dobbelttime på, eller kanskje helst jobbe med over fleire åykter.

- [ ] Kan brukast i fleire språk.

## Eksterne ressursar {.challenge}

- [ ] Førebels ingen eksterne ressursar...
