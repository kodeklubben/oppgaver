---
title: Lærerveiledning - Felix og Herbert
author: Madeleine Lorås, Vegard Tuset
level: 1
language: nb
---


# Om oppgaven {.activity}

I denne oppgaven skal elevene lage et spill hvor katten __Felix__ skal fange
musa __Herbert__. Spilleren styrer Herbert med musepekeren og skal prøve å unngå
å bli tatt av Felix.

## Oppgaven passer til: {.check}

 __Fag__: Norsk, Engelsk, Programmering

__Trinn__: 2.-10. trinn

__Tema__: Historiefortelling, Variabler

__Tidsbruk__: Dobbelttime eller mer

![Bilde av Felix og Herbert](felix_og_herbert.png)

## Kompetansemål {.challenge}

- [ ] __Engelsk, 4. årstrinn__: bruke digitale ressurser og ulike ordbøker i
        språklæring, tekstskaping og samhandling

- [ ] __Engelsk fordypning, 10. årstrinn__: utforske og presentere innhold,
        form og formål i spill, film og musikk

- [ ] __Norsk, 2. årstrinn__: uttrykke tekstopplevelser gjennom lek, sang,
      tegning, skriving og andre kreative aktiviteter

- [ ] __Norsk, 2. årstrinn__: lage tekster som kombinerer skrift med bilder

- [ ] __Valgfag, Programmering__: bruke grunnleggende prinsipper i programmering
      , slik som variabler, løkker, vilkår og funksjoner, og reflektere over
      bruken av disse

## Forslag til læringsmål {.challenge}

- [ ] Elevene kan bruke språket (Norsk/Engelsk) til å beskrive karakterene og
      omgivelsene i spillet.

- [ ] Elevene kan bruke språket (Norsk/Engelsk)til å generere en
      bakgrunnsfortelling til Felix og Herbert.

- [ ] Elevene kan forklare hvordan variabler, løkker og tester fungerer.

- [ ] Elevene kan forklare hvordan figurene styres med musa.

- [ ] Elevene kan bruke meldinger til å få figurene til å kommunisere med hverandre.

## Forslag til vurderingskriterier {.challenge}

- [ ] Eleven bruker et variert ordforråd i beskrivelsen og fortellingen.

  - [ ] Måloppnåelse er at eleven skildrer omgivelsene godt, og lager en kreativ
        historie om karakterene.

  - [ ] Høy måloppnåelse er at eleven bruker meldinger til å illustrere
        kommunikasjon i fortellingen.

- [ ] Eleven kan forklare muntlig hvordan variabler, løkker og tester fungerer.

## Forutsetninger og utstyr {.challenge}

- [ ] __Forutsetninger__: Dersom oppgaven skal brukes i engelskundervising er
      det lurt å bruke Scratch på engelsk. Slik skifter man språk:

  - [ ] På de vanlige nettsidene til Scratch finnes en nedtrekksmeny for
    å velge språk helt nederst på skjermen.

  - [ ] Inne i Scratch-editoren kan man trykke på jordkloden øverst til
    venstre for å endre språket som brukes.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.
      Elevene kan fint jobbe to og to.

## Fremgangsmåte

Her kommer tips, erfaring og utfordringer til hvert av stegene i den faktiske
oppgaven. [Klikk her for å se
oppgaveteksten.](../felix_og_herbert/felix_og_herbert.html){target=_blank}

_Vi har dessverre ikke noen tips, erfaringer eller utfordringer tilknyttet denne oppgaven enda._

## Variasjoner {.challenge}

- [ ] Denne oppgaven kan brukes som et ledd i undervisning om skildringer og
      fortellinger. Enten kan elevene lage en fortelling først, og bruke denne
      til å legge et personlig preg på spillet (bakgrunn, farger, figurer etc.),
      eller elevene kan lage spillet og samtidig skrive en historie. Dette kan
      man bruke en dobbelttime på, eller kanskje helst jobbe med det over flere
      økter.

- [ ] Kan brukes i flere språk.
