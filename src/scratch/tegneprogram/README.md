---
title: Lærerveiledning - Tegneprogram
author: Stein Olav Romslo, Vegard Tuset
level: 3
language: nb
---


# Om oppgaven {.activity}

I dette prosjektet lager vi et tegneprogram slik at man etterpå kan lage sin
egen kunst. Man kan tegne med forskjellige farger, bruke viskelær, lage stempler
og mye mer!

![Bilde av et tegneprogram](tegneprogram.png)

## Oppgaven passer til: {.check}

 __Fag__: Kunst og håndtverk, matematikk, programmering.

__Anbefalte trinn__: 3.-10. trinn.

__Tema__: Tegning, koordinatsystem, brukerinteraksjon.

__Tidsbruk__: Dobbelttime eller mer.

## Kompetansemål {.challenge}

- [ ] __Kunst og håndtverk, 2. trinn__: eksperimentere med form, farge, rytme og
      kontrast

- [ ] __Kunst og håndtverk, 4. trinn__: gjennomføre kunst- og designprosesser
      ved å søke inspirasjon, utforske muligheter, gjøre valg og lage egne
      produkter

- [ ] __Kunst og håndtverk, 7. trinn__: bruke programmering til å skape
      interaktivitet og visuelle uttrykk

- [ ] __Matematikk, 3. trinn__: eksperimentere med og forklare plasseringer i
      koordinatsystemet

- [ ] __Matematikk, 5. trinn__: lage og programmere algoritmer med bruk av  
      variabler, vilkår og løkker

- [ ] __Programmering, 10. trinn__: bruke grunnleggende prinsipper i
      programmering, slik som variabler, løkker, vilkår og funksjoner, og
      reflektere over bruken av disse

## Forslag til læringsmål {.challenge}

- [ ] Elevene kan lage og bruke enkle funksjoner for bildebehandling.

- [ ] Elevene kan bruke kode til å lese av posisjonen til musepekeren i et
      koordinatsystem, og bruke denne informasjonen videre.

- [ ] Elevene kan bruke et koordinatsystem til å avgrense arbeidsområdet på
      skjermen.

- [ ] Elevene kan bruke kode til å endre funksjoner og verktøy etter
      brukerinteraksjon.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
      oppgaven.

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på introduksjons- og nybegynnernivå før de starter med
      denne oppgaven.

- [ ] __Utstyr__: Datamaskiner med Scratch installert. Merk at Tegneprogram
      bruker ressurser som ikke er tilgjengelig i Scratch-biblioteket, men
      lastes ned utenom. Dette er beskrevet i oppgaven. Eventuelt finner du
      ressursene i katalogen `ressurser` på GitHub:
      <https://github.com/kodeklubben/oppgaver/tree/master/src/scratch/>, eller
      i en zip-fil kalt `Materials` eller `Tegneprogram_ressurser.zip`,
      tilgjengelig sammen med disse instruksene. Elevene kan med fordel ha
      lastet ned zip-filen på forhånd, ellers bør du beregne tid til dette i
      starten av timen.

## Fremgangsmåte

[Klikk her for å se
oppgaveteksten.](../tegneprogram/tegneprogram.html){target=_blank}


# Steg 1: Dra og tegn! {.activity}

Noen brukere har rapportert at de har hatt problemer med å få blyanten til å
tegne. Dette ser ut til å skje inne i Scratch-utviklingsmiljøet (det vil si ikke
når programmet kjører i fullskjerm), fordi Scratch merker at du klikker på
blyanten og tror at du ønsker å flytte på blyantfiguren. Problemet har to
løsninger:

1. Prøv å bruke fullskjermmodus.

2. Sett senterpunktet rett _utenfor_ selve blyanten. Da vil ikke Scratch tro at
   man ønsker å flytte på blyanten.

## Variasjoner {.challenge}

- [ ] Elevene kan lage en blyant som endrer farge av seg selv.

- [ ] Elevene kan lage tastatursnarveier for å endre farge uten å måtte klikke.

- [ ] Elevene kan lage et verktøy som endrer størrelsen på blyantstreken.

## Eksterne ressurser {.challenge}

- [ ] Foreløpig ingen eksterne ressurser...
