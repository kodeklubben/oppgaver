---
title: Lærarrettleiing - Asteroids
level: 4
language: nn
author: Stein Olav Romslo
---


# Om oppgåva {.activity}

I denne oppgåva skal elevane lage ein versjon av spelet Asteroids. Det vart gitt
ut av Atari på slutten av 1970-talet. Fyrst ga dei ut spelet [Lunar
Lander](../lunar_lander/lunar_lander_nn.html). Spela var så like at dei kunne
bruke mykje av programmet i Asteroids. Det skal me gjere her òg, så elevane må
ha gjort Lunar Lander før dei startar på denne oppgåva.

![Illustrasjon av eit ferdig Asteroids-spel](asteroids.png)

## Oppgåva passar til: {.check}

__Fag__: Kunst og handverk, matematikk, programmering.

__Anbefalte trinn__: 3.-10. trinn.

__Tema__: Koordinatsystem, biletehandsamingsprogram, vidareutvikling av programkode.

__Tidsbruk__: Dobbelttime eller meir.

## Kompetansemål {.challenge}

- [ ] __Kunst og handverk, 4. trinn__: bruke enkle funksjonar i digitale
  bildehandsamingsprogram

- [ ] __Matematikk, 4. trinn__: lese av, plassere og beskrive posisjonar i
  rutenett, på kart og i koordinatsystem, både med og utan digitale verktåy

- [ ] __Matematikk, 7. trinn__: beskrive plassering og flytting i rutenett, på
  kart og i koordinatsystem, med og utan digitale hjelpemiddel, og bruke
  koordinatar til å berekne avstandar parallelt med aksane i eit koordinatsystem

- [ ] __Programmering, 10. trinn__: bruke grunnleggjande prinsipp i
  programmering, slik som låkker, testar, variablar, funksjonar og enkel
  brukarinteraksjon

- [ ] __Programmering, 10. trinn__: overføre låysingar til nye problem ved å
  generalisere og tilpasse eksisterande programkode og algoritmar.

## Forslag til læringsmål {.challenge}

- [ ] Elevane kan teikne ulike landskap som grunnlag for eit spel.

- [ ] Elevane kan setje saman ulike former i digitalt bildehandsamingsprogram.

- [ ] Elevane kan plassere element i bestemte posisjonar i eit koordinatsystem.

- [ ] Elevane kan bruke kode til å beskrive flytting av element i eit
  koordinatsystem.

- [ ] Elevane kan bruke kode til å få figurar til å interagere med kvarandre.

- [ ] Elevane kan lage eit spel basert på kontinuerleg brukarinteraksjon.

- [ ] Elevane kan vidareutvikle eksisterande programkode til eit nytt spel.

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
  oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Elevane må ha god kunnskap i Scratch. Dei bår ha gjort
  fleire prosjekt på erfaren-nivået får dei startar med denne oppgåva.
  Prosjektet er basert på at elevane allereie har gjort [Lunar
  Lander](../lunar_lander/lunar_lander_nn.html).

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../asteroids/asteroids_nn.html){target=_blank}


# Når eg får meldinga [nytt spel] {.activity}

I dei meir avanserte Scratch-oppgåvene brukar me kodeblokka

```blocks
når eg får meldinga [Nytt spel v]
```

i staden for

```blocks
når @greenFlag vert trykt på
```

Det blir introdusert litt subtilt i kvar oppgåve, så dei fleste elevane får det
ikkje med seg når dei programmerer. Å bruke ei slik melding har fleire fordelar,
mellom anna at det går an å starte spelet på nytt utan å måtte trykke på det
grøne flagget (til dømes kan meldinga `Nytt spel` sendast ut når ein bestemt
tast på tastaturet blir trykt). Gjerne diskuter fordelar og ulemper ved dette
med elevane for å gjere eit poeng av det.

## Variasjonar {.challenge}

- [ ] Elevane kan lage ein variabel som tel antal asteroidar spelaren har skote.

- [ ] Elevane kan lage ein funksjon som sikrar at den tilfeldig plasserte
  asteroiden ikkje er plassert der romskipet startar.

- [ ] Elevane kan teikne fleire variantar av asteroidane som blir valt tilfeldig
  når ein ny asteroide dukkar opp.

- [ ] Elevane kan lage ein nivåfunksjon som aukar vanskegraden etter kvart som
  spelaren meistrar spelet.

- [ ] Elevane kan lage ein UFO som kan skyte tilbake.

## Eksterne ressursar {.challenge}

- [ ] Sjå video av det originale Asteroids-spelet på
  [YouTube](https://www.youtube.com/watch?v=cZfsnA7dAHI).
