---
title: '3D-Flakser, Del 2'
level: 4
author: 'Gudbrand Tandberg og Geir Arne Hjelle'
language: nb
---

# Introduksjon {.intro}

Velkommen til andre og siste del av __3D-Flakser__! I denne delen skal
vi få Flakse til å flakse som en fugl, og snu seg i luften når vi
svinger med piltastene.  Til slutt skal vi gjøre det slik at man får
poeng når man flyr igjennom en ring og taper hvis man treffer en
ring. Etter det er det opp til deg; lag en meny, lag flere
vanskelighetsgrader eller lag noe helt annet!

![](3d_flakser.png)

# Steg 1: Lag bakken og få den til følge med {.activity}

Vi begynner med et enkelt steg som gjør spillet litt mer realistisk.
Siden figuren flyr så kan vi forvente at hvis man ikke flakser, så
treffer man før eller siden bakken. Dette gjør vi med en ny figur som
vi kaller `bakken`.

## Sjekkliste {.check}

- [ ] Lag en ny figur som heter `bakken`. Tegn en drakt til den. Det
  enkleste er å bare fylle den nederste tredjeparten av tegneområdet
  med grønt. Vi starter med å gi den følgende skript

  ```blocks
  når jeg mottar [Nytt spill v]
  gå til x: (0) y: (-300)
  sett størrelse til (200) %
  ```

  Nå bør bakken ligge nederst i scenen når spillet begynner. Hvis
  den ikke gjør det kan du endre litt på tallene.

- [ ] Nå vil vi at bakken skal følge med Flakse, det vil si: når Flakse er
  høyt oppe (`y`{.blockdata} er stor) så skal bakken gå nedover, og
  når Flakse er langt nede så er bakken tilsvarende høyt oppe. Hvis
  Flakse berører bakken skal spilleren tape. Vi legger til følgende
  `for alltid`{.blockcontrol}-løkke i skriptet til bakken,

  ```blocks
  for alltid
      sett y til ((20) - (y))
      hvis <berører [Flakse v]>
          si [du tapte!] i (2) sekunder
          stopp [alle v] :: control
      slutt
  slutt
  ```

- [ ] Til slutt så vil vi helst at bakken skal forsvinne når Flakse flyr
  veldig høyt. Det kan vi gjøre med `skjul`{.blocklooks} og
  `vis`{.blocklooks} kommandoene, slik

  ```blocks
  hvis <(y) < [150]>
      vis
  ellers
      skjul
  slutt
  ```

# Steg 2: Få Flakse til å flakse {.activity}

Hvis du har gjort del en av 3D-Flakser riktig så kan du nå styre
flakse-figuren gjennom ringene med piltastene. Det er to ulemper med
dette: det er et veldig lett spill, og det er ikke sånn fugler
flyr. Vi vil at Flakse faktisk må flakse for å holde seg i
luften. Derfor endrer vi litt på skriptene til flakse-figuren slik at
den flakser med vingene når vi trykker mellomromtasten.

## Sjekkliste {.check}

- [ ] For å holde styr på hvor mange ganger spilleren har trykket på
  mellomrom så lager vi en variabel `flaks`{.blockdata} som gjelder
  kun for flakse-figuren.

- [ ] Vi må slette testene som sjekker om `pil opp`eller `pil ned` tastene
  trykkes og erstatte dem med

  ```blocks
  hvis <tast [mellomrom v] trykket?>
      endre [flaks v] med (1)
      vent (0.01) sekunder
  slutt
  ```

  Alt som skjer nå er at `flaks`{.blockdata} økes med én hver gang
  mellomrom trykkes. Vi lager et nytt skript hos Flakse som tar seg
  av flaksingen.

- [ ] Lag en ny variabel. Kall den `løft`{.blockdata}, og la den gjelde
  kun for denne figuren. Denne variabelen skal fortelle oss hvor fort
  flakse skal flyttes opp eller ned.

- [ ] Legg inn en `sett løft til 0`{.blockdata}-kloss et sted før spillet
  starter.

- [ ] Sett inn disse klossene først i hovedløkken til Flakse:

  ```blocks
  endre [y v] med (løft)
  hvis <(løft) > [-5]>
      endre [løft v] med (-0.5)
  slutt
  ```

- [ ] Til slutt lager vi et nytt skript hos Flakse slik:

  ```blocks
  når jeg mottar [Nytt spill v]
  for alltid
      gjenta til <(flaks) = [0]>
          endre [flaks v] med (-1)
          hvis <(løft) < [5]>
              endre [løft v] med (2)
          slutt
          hvis <(løft) < [0]>
              sett [løft v] til [0]
          slutt
      slutt
  slutt
  ```

  Nå kan du justere litt på tallene i skriptene over for at Flakse
  flyr slik DU vil!

# Steg 3: Få Flakse til å snu seg i luften {.activity}

For at spillet skal se best mulig ut så vil vi at flakse skal rotere i
luften når vi holder piltastene inne. Litt som et fly som går inn for
landing. Oppførselen vi ønsker når (for eksempel) høyre piltast
trykkes er denne: når piltasten først trykkes skal figuren peke mot
høyre, og der skal den holde seg så lenge piltasten holdes inne. Når
piltast slippes skal figuren rotere sakte tilbake til sin vanlige
posisjon.

Dette får vi til ved å endre litt på hovedskriptet til flakse.

## Sjekkliste {.check}

- [ ] Legg til klossene `pek i retning 135`{.blockmotion} og `pek i
  retning 45`{.blockmotion} i testene som sjekker om henholdsvis høyre
  og venstre piltast trykkes. Prøv spillet. Peker figuren i riktig
  retning?

- [ ] Nå vil vi at figuren skal rotere tilbake til vannrett når piltastene
  ikke trykkes lenger. Det kan vi enkelt få til ved å legge til disse
  klossene under testene som sjekker om piltastene trykkes.

  ```blocks
  hvis <(retning) < [90]>
      vend høyre (1) grader
  slutt
  hvis <(retning) > [90]>
      vend venstre (1) grader
  slutt
  ```

  Disse klossene sørger enkelt og greit for at figuren alltid prøver
  å peke mot retning 90 (som er vannrett for figuren). Når bør
  flyvningen til Flakse se ganske bra ut!

# Steg 4: Sjekk om Flakse treffer ringene {.activity}

Nå ønsker vi at Flakse skal få poeng hver gang han flyr igjennom
ringene, og taper om han treffer en ring. Denne oppførselen skal vi
kode i `når jeg starter som klon`{.blockcontrol}-skriptet til
ring-figuren.

## Sjekkliste {.check}

- [ ] Vi begynner med å sjekke om Flakse berører den ringen som ligger
  nærmest. Husk at det er `distanse`{.blockdata} variablen til
  ringen som forteller oss hvor nærme ringen er. Så vi må hele tiden
  sjekke om Flakse berører ringen, *og* om ringen faktisk er nærme. Du
  må legge til denne klossen et sted i skriptet til ring-klonene.

  ```blocks
  hvis <<berører [Flakse v]> og <(distanse) < [1.2]>>
      si [du tapte!] i (1) sekunder
      stopp [alle v] :: control
  slutt
  ```

  Nå stopper spillet om man treffer en ring som er nærme. Hvis du
  vil kan du kode noe annen oppførsel når man treffer en ring
  (kanskje man bare mister et liv, eller det spilles en lyd?)

- [ ] Så ønsker vi å få poeng når vi fly gjennom ringene. Lag først en
  variabel `poeng`{.blockdata} som gjelder for alle figurene. Nå må vi
  sjekke at variablene `x`{.blockdata} og `y`{.blockdata}, som sier
  hvor flakse-figuren er, ikke er altfor langt unna
  `ringX`{.blockdata} og `ringY`{.blockdata}. Vi legger til følgende
  klosser rett under hovedløkken til ringene, slik at det siste
  ringene gjør før de slettes er å sjekke om Flakse er inni.

  ```blocks
  hvis < <(x) < ((ringX) + (160))> og <(x) > ((ringX) - (160))> >
      hvis < <(y) < ((ringY) + (160))> og <(y) > ((ringY) - (160))> >
          endre [poeng v] med (1)
      slutt
  slutt
  ```

  Fungerer skriptet som det skal? Hva er det vi egentlig sjekker i
  den siste `hvis`{.blockcontrol}-testen?

Nå er vi igrunn ferdig med det viktigste i spillet. Men det er
fremdeles masse spennende igjen du kan prøve:

## Ting å prøve {.challenge}

- [ ] Lag en meny.

- [ ] Få ringene til å komme fortere mot deg etterhvert som du får flere
  poeng.

- [ ] Gi Flakse flere drakter å det ser ut som han flyr når han skifter
  drakt.
