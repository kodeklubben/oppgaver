---
title: Lærarrettleiing - 3D-flaksar
level: 4
author: Stein Olav Romslo
language: nn
---


# Om oppgåva {.activity}

I denne oppgåva skal elevane lage ein versjon av
[Flaksefugl](../flaksefugl/flaksefugl_nn.html) (som er ein kopi av Flappy Bird)
med effektar som gjer at spelet virkar som det er i tre dimensjonar. Oppgåva er
delt i to delar, der den fyrste handlar om å få ringane til å fungere som dei
skal, og den andre er å få spelet til å sjå betre ut og telje poeng.

![Illustrasjon av eit 3D-flaksar-spel](3d_flakser.png)

## Oppgåva passar til: {.check}

__Fag__: Kunst og handverk, matematikk, naturfag.

__Anbefalte trinn__: 3.-10. trinn.

__Tema__: Spel, gravitasjon, variablar.

__Tidsbruk__: Dobbelttime eller meir.

## Kompetansemål {.challenge}

- [ ] __Kunst og handverk, 2. trinn__: byggje med enkle geometriske grunnformer

- [ ] __Kunst og handverk, 4. trinn__: eksperimentere med enkle geometriske
  former i konstruksjon og som dekorative formelement

- [ ] __Kunst og handverk, 7. trinn__: bruke fargekontrastar, forminsking og
  sentralperspektiv for å gi illusjon av rom i bilete både med og utan digitale
  verktøy

- [ ] __Matematikk, 4. trinn__: lese av, plassere og beskrive posisjonar i
  rutenett, på kart og i koordinatsystem, både med og utan digitale verktøy

- [ ] __Matematikk, 7. trinn__: beskrive plassering og flytting i rutenett, på
  kart og i koordinatsystem, med og utan digitale hjelpemiddel, og bruke
  koordinatar til å berekne avstandar parallelt med aksane i eit koordinatsystem

- [ ] __Naturfag, 2. trinn__: beskrive og illustrere korleis jorda, månen og
  sola bevegar seg i forhold til kvarandre, og fortelje om årstider, døgn og
  månefasar

## Forslag til læringsmål {.challenge}

- [ ] Elevane kan byggje eit spel ved hjelp av enkle geometriske grunnformer som
  dekorative formelement.

- [ ] Elevane kan teikne enkle figurar ved hjelp av vektorgrafikk.

- [ ] Elevane kan bruke forminsking og sentralperspektiv for å gi illusjon av
  rom i eit spel.

- [ ] Elevane kan bruke koordinatsystemet til å plassere og kontrollere ein
  figur.

- [ ] Elevane kan kontrollere avstanden mellom element i eit koordinatsystem ved
  å bruke variablar.

- [ ] Elevane kan forklare korleis tyngdekrafta fungerer, og at alle objekt blir
  påverka av denne.

- [ ] Elevane kan bruke variablar for å telje poeng.

- [ ] Elevane kan bruke kode for å bruke figurar med same oppførsel om att.

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
  oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Elevane må ha god kunnskap i Scratch. Dei bør ha gjort
  fleire prosjekt på erfaren-nivået får dei startar med denne oppgåva. Det kan
  vere ein fordel å ha gjort oppgåva
  [Flaksefugl](../flaksefugl/flaksefugl_nn.html) fyrst.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.

[Klikk her for å sjå oppgåveteksten til del
1.](../3d_flakser_del1/3d_flakser_del1_nn.html){target=_blank}

[Klikk her for å sjå oppgåveteksten til del
2.](../3d_flakser_del2/3d_flakser_del2_nn.html){target=_blank}

_Me har diverre ikkje nokre tips, erfaringar eller utfordringar knytta til denne
oppgåva endå._

## Variasjonar {.challenge}

- [ ] Elevane kan lage ein meny som visast før spelet startar.

- [ ] Elevane kan la ringane kome raskare etter kvart som spelaren får fleire
  poeng.

- [ ] Elevane kan gi Flakse fleire drakter, slik at flyginga ser endå meir
  realistisk ut.

## Eksterne ressursar {.challenge}

- [ ] Her er ein [YouTube-video](https://www.youtube.com/watch?v%3DfQoJZuBwrkU)
  av Flappy Bird, som spelet er basert på.
