---
title: Lærarrettleiing - Flagg
level: 3
language: nn
author: Stein Olav Romslo, Vegard Tuset
---


# Om oppgåva {.activity}

I denne oppgåva skal elevane bruke kloner til å animere eit flagg. Funksjonane
*sinus* og *cosinus* blir brukt, og elevane får eksperimentere med dei. Flagg
vart opphavleg skreve av Sverre Oskar Konestabo som eit bidrag til
programmerinskonkurransen for barn som deltok på Kodeklubben Blindern vøren
2016.

![Bilete av det norske flagget som vaiar i vinden](flagg.png)

## Oppgåva passar til: {.check}

__Fag__: Kunst og handverk, matematikk, programmering.

__Anbefalte trinn__: 3.-10. trinn.

__Tema__: Løkker, sirklar, forminsking, koordinatsystem.

__Tidsbruk__: Dobbelttime eller meir.

## Kompetansemål {.challenge}

- [ ] __Kunst og handverk, 2. trinn__: eksperimentere med form, farge, rytme og
      kontrast

- [ ] __Kunst og handverk, 4. trinn__: tolke former og symbol frå ulike
      kulturar og bruke desse i visuelle uttrykk

- [ ] __Kunst og handverk, 7. trinn__: bruke programmering til å skape
      interaktivitet og visuelle uttrykk

- [ ] __Kunst og handverk, 10. trinn__: visualisere form ved hjelp av
      frihandteikningar, arbeidsteikningar, modeller og digitale verktøy

- [ ] __Matematikk, 4. trinn__: utforske, beskrive og samanlikne eigenskapar
      ved to- og tredimensjonale figurar ved å bruke vinklar, kantar og hjørne

- [ ] __Matematikk, 6. trinn__: bruke variablar, løkker, vilkår og funksjonar i
      programmering til å utforske geometriske figurar og mønster

- [ ] __Programmering, 10. trinn__: bruke grunnleggande prinsipp i
      programmering, slik som variablar, løkker, vilkår og funksjonar, og
      reflektere over bruken av desse

## Forslag til læringsmål {.challenge}

- [ ] Elevane kan teikne sirklar med bestemte fargar i eit
  bildehandsamingsprogram.

- [ ] Elevane kan bruke forminsking og forstørring av sirklar for å gi illusjon
  av rørsle.

- [ ] Elevane kan setje saman fleire sirklar til å danne eit heilt bilete.

- [ ] Elevane kan plassere figurar i bestemte posisjonar i eit koordinatsystem.

- [ ] Elevane kan bruke kode til å klone figurar, og til å endre dei i
  fellesskap.

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Elevane må ha god kunnskap i Scratch. Dei bør ha gjort
  fleire prosjekt på introduksjons- og nybyrjarnivå før dei startar med denne
  oppgåva. I prosjektet blir *sinus* og *cosinus* brukt, som vanlegvis ikkje er
  introdusert for elevane får mot slutten av vidaregåande. Det kan vere lurt å
  prate litt om dette funksjonane med elevane.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå oppgåveteksten.](../flagg/flagg_nn.html){target=_blank}


# Steg 1: Gå i sirkel {.activity}

- [ ] Det er mange måtar å lage sirkelrårsler i Scratch, men fleire av desse har
  avgrensingar. Difor brukar me *sinus* og *cosinus*. Som nemnt over blir dei
  ikkje introdusert for elevane på nivået du sannsynlegvis underviser, difor gir
  me ein enkel introduksjon i oppgåva: som forholdet mellom sider i ein trekant.
  Fokus er stort sett at effekten av å bruke desse funksjonane er at figurane
  vøre kan gå i sirkel.


# Steg 2: Flytt sirkelen {.activity}

- [ ] Det er viktig at variablane, spesielt `sentrumX`{.blockvariable} og
  `sentrumY`{.blockvariable}, gjeld kun *for denne figuren*. Viss variablane er
  felles for alle figurane vil ikkje klonene kunne ha ulike sentrum dei roterer
  rundt. I staden vil klonene vere meir eller mindre stabla oppå kvarandre.


# Steg 5: Det norske flagget {.activity}

- [ ] Det norske flagget har ei bestemt raud- og blåfarge. I RGB-systemet er det
  næraste me kjem `#ED2939` og `#002664`.

- [ ] Dimensjonane på flagget er litt feil. Ifølgje
  [flagglova](https://lovdata.no/dokument/NL/lov/1898-12-10-1) skal forholdet
  mellom breidde og lengde vere 16 til 22, men i oppgåva brukar me 14 til 19.
  Det er på grunn av ei avgrensing i Scratch som gjer at det berre er mogleg å
  lage 300 kloner av ein figur, medan 16 gonger 22 ville krevd 352 kloner.

## Variasjonar {.challenge}

- [ ] Elevane kan pråve å endre på tala undervegs, og sjå korleis det påverkar
  animasjonen. Spesielt kan tala i dei ulike `snu <> gradar`{.XXX}-klossane ha
  stor effekt.

- [ ] Elevane kan teikne sine eigne flagg. Slik sirklane blir lagt ut startar
  ein nede i venstre hjørne, og går oppover og etterkvart mot høgre når ein
  brukar den lange teksten (`rrrrrkbbkrrrrrrrrrrkbbkrrrrr...`) for å beskrive
  fargene i flagget.

## Eksterne ressursar {.challenge}

- [ ] Førebels ingen eksterne ressursar...
