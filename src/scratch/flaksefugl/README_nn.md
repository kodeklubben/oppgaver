---
title: Lærarrettleiing - Flaksefugl
level: 2
language: nn
author: Stein Olav Romslo, Vegard Tuset
---


# Om oppgåva {.activity}

I denne oppgåva skal elevane lage sin eigen versjon av spelet __Flappy Bird__.
Dei skal styre fuglen __Flakse__ ved å trykkje på mellomromtasten for å flakse
med vengjene.

![Illustrasjon av eit ferdig Flaksefugl-spel](flaksefugl.png)

## Oppgåva passar til: {.check}

__Fag__: Kunst og handverk, matematikk, naturfag, programmering.

__Anbefalte trinn__: 3.-10. trinn.

__Tema__: Spel, gravitasjon, variablar.

__Tidsbruk__: Dobbelttime eller meir.

## Kompetansemål {.challenge}

- [ ] __Kunst og handverk, 7. trinn__: teikne form, flate og rom ved hjelp av
      verkemiddel som kontrastar, skugge, proporsjonar og perspektiv

- [ ] __Kunst og handverk, 7. trinn__: bruke programmering til å skape
      interaktivitet og visuelle uttrykk

- [ ] __Matematikk, 4. trinn__: eksperimentere med og forklare plasseringar i
      koordinatsystemet

- [ ] __Matematikk fordypning, 10. trinn__: diskutere, planlegge, lage og
      vurdere spilldesign og eigne spel

- [ ] __Naturfag, 10. trinn__: bruke og lage modellar for å føreseie eller
      beskrive naturfaglige prosessar og system og gjere reie for styrkane til
      modellane og begrensinger

## Forslag til læringsmål {.challenge}

- [ ] Elevane kan byggje eit spel ved hjelp av enkle geometriske grunnformar som
  dekorative formelement.

- [ ] Elevane kan teikne enkle figurar ved hjelp av vektorgrafikk.

- [ ] Elevane kan bruke koordinatsystemet til å plassere og kontrollere ein
  figur.

- [ ] Elevane kan kontrollere avstanden mellom element i eit koordinatsystem ved
  å bruke variablar.

- [ ] Elevane kan forklare korleis tyngdekrafta fungerer, og at alle objekt blir
  påverka av denne.

- [ ] Elevane kan bruke variablar for å telje poeng.

- [ ] Elevane kan bruke kode for å gjenbruke figurar med same oppfårsel.

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
  oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Elevane bør vere komfortable med Scratch.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../flaksefugl/flaksefugl_nn.html){target=_blank}

_Me har diverre ikkje nokre tips, erfaringar eller utfordringar knytta til denne
oppgåva endå._

## Variasjonar {.challenge}

- [ ] Legg til tyngdekraft i spelet.

- [ ] Juster koden slik at Flakse fell ut av skjermen når spelet er over.

- [ ] Legg til rekordar slik at elevane kan spele mot kvarandre og samanlikne
  resultat.

## Eksterne ressursar {.challenge}

- [ ] Her er ein [YouTube-video](https://www.youtube.com/watch?v%3DfQoJZuBwrkU)
  av Flappy Bird, som spelet er basert på.
