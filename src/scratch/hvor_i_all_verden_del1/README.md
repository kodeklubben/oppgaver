---
title: Lærerveiledning - Hvor i all verden?
author: Stein Olav Romslo, Vegard Tuset
level: 3
language: nb
---


# Om oppgaven {.activity}

Hvor i All Verden? er et reise- og geografispill hvor man raskest mulig skal fly
innom reisemål spredt rundt i Europa. Spillet er delt i tre leksjoner, som
utvider spillet for hver leksjon. Første leksjon handler om å styre figurer
rundt omkring på skjermen, og hvordan forskjellige figurer kan reagere på
hverandre. Andre leksjon utvider kartet ved å lage en bakgrunn som flytter seg.
Tredje leksjon handler om å lage en liste som holder oversikt over alle stedene
vi kan besøke.

![Illustrasjon av et enkelt Hvor-i-All-Verden spill](../hvor_i_all_verden_del1/hvor_i_all_verden_1.png)

## Oppgaven passer til: {.check}

__Fag__: Matematikk, samfunnsfag, programmering.

__Anbefalte trinn__: 3.-10. trinn.

__Tema__: Geografi, lese kart, variabler, brukerinteraksjon.

__Tidsbruk__: Hver del passer til en dobbelttime, men kan også fungere i et
  undervisningsopplegg over lengre tid.

## Kompetansemål {.challenge}

- [ ] __Matematikk, 3. trinn__: eksperimentere med og forklare plasseringer i
      koordinatsystemet

- [ ] __Matematikk, 5. trinn__: lage og programmere algoritmer med bruk av
      variabler, vilkår og løkker

- [ ] __Samfunnsfag, 4. trinn__: beskrive kultur- og naturlandskap i Norge og
      samtale om hvordan historiske og geografiske kilder, inkludert kart, kan
      gi informasjon om landskap

- [ ] __Samfunnsfag, 7. trinn__: beskrive geografiske hovedtrekk i ulike deler
      av verden og reflektere over hvordan disse hovedtrekkene påvirker de som
      bor der

- [ ] __Programmering, 10. trinn__: bruke grunnleggende prinsipper i
      programmering, slik som variabler, løkker, vilkår og funksjoner, og
      reflektere over bruken av disse

## Forslag til læringsmål {.challenge}

- [ ] Elevene kan plassere ulike elementer på bestemte plasser i et
      koordinatsystem.

- [ ] Elevene kan få en figur til å bevege seg mellom bestemte posisjoner i et
      koordinatsystem.

- [ ] Elevene kan få en figur til å bevege seg i henhold til brukerens
      beskjeder.

- [ ] Elevene kan lese et digitalt kart over Europa.

- [ ] Elevene kan plassere noen europeiske byer og steder på kartet.

- [ ] Elevene kan bruke kode til å vise og skjule figurer etter hvert som
      spillet går sin gang.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
      oppgaven, for eksempel ved å gjøre en eller flere av variasjonene
      nedenfor.

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på introduksjons- og nybegynnernivå før de starter med
      denne oppgaven. Delene må gjennomføres i rekkefølge.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.
      Elevene kan gjerne jobbe to og to sammen. Merk at et norgeskart brukes som
      bakgrunn i oppgaven, og må lastes ned av eleven selv. En beskrivelse for
      dette er gitt i steg 1 av oppgaven, ellers kan du gjøre følgende bildefil
      tilgjengelig for elevene:

![Bilde av et kart over Europa](europakart.png)

## Fremgangsmåte

[Klikk her for å se oppgaveteksten til del
1.](../hvor_i_all_verden_del1/hvor_i_all_verden_del1.html){target=_blank}

[Klikk her for å se oppgaveteksten til del
2.](../hvor_i_all_verden_del2/hvor_i_all_verden_del2.html){target=_blank}

[Klikk her for å se oppgaveteksten til del
3.](../hvor_i_all_verden_del3/hvor_i_all_verden_del3.html){target=_blank}

_Vi har dessverre ikke noen tips, erfaringer eller utfordringer tilknyttet disse
oppgavene enda._

## Variasjoner {.challenge}

- [ ] Elevene kan utvide oppgaven med flere reisemål.

- [ ] Elevene kan lage tilsvarende spill på egne kart (en annen verdensdel,
      solsystemet...)

- [ ] Elevene kan lage kode som gir spilleren hint, for eksempel ved å gradvis
      vise den røde sirkelen.

- [ ] Elevene kan lage ulike nivåer, som har forskjellige lister med steder

- [ ] Elevene kan lage en avslutning på spillet, som er avhengig av om spilleren
      vinner (finner alle reisemålene) eller taper (tiden går ut).

## Eksterne ressurser {.challenge}

- [ ] Se også [Norgestur](../norgestur/norgestur.html){target=_blank}.
