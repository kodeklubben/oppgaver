---
title: Lærerveiledning - 3D-flakser
level: 4
language: nb
---

# Om oppgaven {.activity}
I dette prosjektet skal vi lage en versjon av [Flaksefugl](../flaksefugl/flaksefugl.html){target=_blank} (som er en kopi av Flappy Bird) i __tre dimensjoner__! Spillet går ut på at du styrer en flyvende figur gjennom ringer som kommer mot deg. Du må styre figuren opp og ned og side til side. Hovedutfordringen i dette spillet er å få det til å virke som om ringene faktisk kommer mot flakseren, og så forsvinner forbi. Prosjektet er delt inn i to deler, siden det er et omfattende prosjekt. Første del går ut på å få ringene til å fungere som de skal. Andre del handler om å få Flakse til å flakse som en fugl, snu seg i luften etter piltastene og gi poeng når Flakse flyr gjennom en ring.

![](3d_flakser.png)

## Oppgaven passer til: {.check}
__Fag__: Kunst og håndtverk, matematikk, naturfag, programmering.
__Anbefalte trinn__: 5.-10. trinn.
__Tema__: Spill, gravitasjon, variabler
__Tidsbruk__: Hver av de to delene passer til en dobbelttime, eller som del av et lengre undervisningsopplegg.

## Kompetansemål {.challenge}
- [ ] __Kunst og håndtverk,  2. trinn__: bygge med enkle geometriske grunnformer
- [ ] __Kunst og håndtverk, 4. trinn__: eksperimentere med enkle geometriske former i konstruksjon og som dekorative formelementer
- [ ] __Kunst og håndtverk, 7. trinn__: bruke fargekontraster, forminsking og sentralperspektiv for å gi illusjon av rom i bilder både med og uten digitale verktøy
- [ ] __Matematikk, 4. trinn__: lese av, plassere og beskrive posisjoner i rutenett, på kart og i koordinatsystemer, både med og uten digitale verktøy
- [ ] __Matematikk, 7. trinn__: beskrive plassering og flytting i rutenett, på kart og i koordinatsystem, med og uten digitale hjelpemidler, og bruke koordinater til å beregne avstander parallelt med aksene i et koordinatsystem
- [ ] __Naturfag, 7. trinn__: bruke animasjoner og andre modeller til å beskrive planetenes og månens bevegelser, og forklare hvordan årstider og månefaser oppstår
- [ ] __Programmering, 10. trinn__: bruke grunnleggende prinsipper i programmering, slik som løkker, tester, variabler, funksjoner og enkel brukerinteraksjon

## Forslag til læringsmål {.challenge}
- [ ] Elevene kan bygge et spill ved hjelp av enkle geometriske grunnformer som dekorative formelementer.
- [ ] Elevene kan tegne enkle figurer ved hjelp av vektorgrafikk.
- [ ] Elevene kan bruke forminsking og sentralperspektiv for å gi illusjon av rom i et spill.
- [ ] Elevene kan bruke koordinatsystemet til å plassere og kontrollere en figur.
- [ ] Elevene kan kontrollere avstanden mellom elementer i et koordinatsystem ved å bruke variabler.
- [ ] Elevene kan forklare hvordan tyngdekraften fungerer, og at alle objekter påvirkes av denne.
- [ ] Elevene kan bruke variabler for å telle poeng.
- [ ] Elevene kan bruke kode for å gjenbruke figurer med samme oppførsel.

## Forslag til vurderingskriterier {.challenge}
- [ ] Eleven viser middels måloppnåelse ved å fullføre oppgaven.
- [ ] Eleven viser høy måloppnåelse ved å videreutvikle egen kode basert på oppgaven, for eksempel ved å gjøre en eller flere av variasjonene nedenfor.

## Forutsetninger og utstyr {.challenge}
- [ ] __Forutsetninger__: Elevene må ha god kunnskap i Scratch. De bør ha gjort flere prosjekter på erfaren-nivået før de begynner med denne oppgaven. Det kan være en fordel å ha gjort prosjektet [Flaksefugl](../flaksefugl/flaksefugl.html){target=_blank} først.
- [ ] __Utstyr__: Datamaskiner med Scratch installert. Eventuelt kan elevene bruke Scratch i nettleseren dersom de har en bruker (eller registrerer seg) på [scratch.mit.edu/](http://scratch.mit.edu/){target=_blank}. Elevene kan gjerne jobbe to og to sammen.

# Fremgangsmåte
[Klikk her for å se oppgaveteksten for del 1.](../3d_flakser/3d_flakser_1.html){target=_blank}
[Klikk her for å se oppgaveteksten for del 2.](../3d_flakser/3d_flakser_2.html){target=_blank}
_Vi har dessverre ikke noen tips, erfaringer eller utfordringer tilknyttet denne oppgaven enda._

## Variasjoner {.challenge}
- [ ] Elevene kan lage en meny som vises før spillet starter.
- [ ] Elevene kan la ringene komme raskere etter hvert som spilleren får flere poeng.
- [ ] Elevene kan gi Flakse flere drakter, slik at flygingen ser enda mer realistisk ut.

## Eksterne ressurser {.challenge}
- [ ] Her er en [Youtube-video](https://www.youtube.com/watch?v%3DfQoJZuBwrkU){target=_blank} av Flappy Bird, som spillet er basert på.
