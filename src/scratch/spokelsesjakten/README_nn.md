---
title: Lærarrettleiing - Spøkelsesjakta
level: 1
language: nn
author: Stein Olav Romslo
---


# Om oppgåva {.activity}

I denne oppgåva skal elevane lage eit spel som er inspirert av tivolispelet
__Whack-a-mole__, der ein slår moldvarpar ned att i hola sine. I spelet vårt får
ein poeng for å trykkje på spøkelsa som dukkar opp på skjermen. Målet er å få så
mange poeng som mogleg på 30 sekund.

Dette er eit enkelt spel som gir ein god introduksjon til Scratch.

![Illustrasjon av eit ferdig spøkelsesjakt-spel](spokelsesjakten.png)

## Oppgåva passar til: {.check}

__Fag__: Matematikk, musikk, programmering.

__Anbefalte trinn__: 3.-10. trinn.

__Tema__: Koordinatsystem, spel, musikk.

__Tidsbruk__: Dobbelttime eller meir.

## Kompetansemål {.challenge}

- [ ] __Matematikk, 4. trinn__: lese av, plassere og beskrive posisjonar i
  rutenett, på kart og i koordinatsystem, både med og utan digitale verktøy

- [ ] __Matematikk, 7. trinn__: beskrive plassering og flytting i rutenett, på
  kart og i koordinatsystem, med og utan digitale hjelpemiddel, og bruke
  koordinatar til å berekne avstandar parallelt med aksane i eit koordinatsystem

- [ ] __Musikk, 7. trinn__: komponere og gjere lydopptak ved hjelp av digitale
  verktøy

- [ ] __Programmering, 10. trinn__: bruke grunnleggjande prinsipp i
  programmering, slik som løkker, testar, variablar, funksjonar og enkel
  brukarinteraksjon

## Forslag til læringsmål {.challenge}

- [ ] Elevane kan plassere figurar på bestemte posisjonar i eit koordinatsystem.

- [ ] Elevane kan få figurar til å bevege seg i eit koordinatsystem.

- [ ] Elevane kan lage eller velje lydklipp som passar til situasjonen.

- [ ] Elevane kan bruke løkker for å få noko til å skje fleire gonger.

- [ ] Elevane kan bruke variablar for å telje poeng (eller tid).

## Forslag til vurderingskriterium {.challenge}

- [ ] Eleven syner middels måloppnåing ved å fullføre oppgåva.

- [ ] Eleven syner høg måloppnåing ved å vidareutvikle eigen kode basert på
  oppgåva, til dømes ved å gjere ein eller fleire av variasjonane under.

## Føresetnader og utstyr {.challenge}

- [ ] __Føresetnader__: Ingen, fin introduksjon til Scratch.

- [ ] __Utstyr__: Datamaskiner med Scratch installert. Eventuelt kan elevane
  bruke Scratch i nettlesaren viss dei har ein brukar (eller registrerer seg) på
  [scratch.mit.edu/](https://scratch.mit.edu/). Elevane kan gjerne jobbe to og
  to saman.

## Framgangsmåte

Her finn du tips, erfaringar og utfordringar til dei ulike stega i oppgåva.
[Klikk her for å sjå
oppgåveteksten.](../spokelsesjakten/spokelsesjakten_nn.html){target=_blank}

_Me har diverre ikkje nokre tips, erfaringar eller utfordringar knytta til denne
oppgåva endå._

## Variasjonar {.challenge}

- [ ] Elevane kan lage fleire spøkelse som er synlege samstundes.

- [ ] Elevane kan lage spøkelse med ulike storleikar og ulike hastigheiter.

## Eksterne ressursar {.challenge}

- [ ] Førebels ingen eksterne ressursar...
