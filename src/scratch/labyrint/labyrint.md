---
title: Labyrint
level: 1
author: 'Geir Arne Hjelle'
language: nb
---

# Introduksjon {.intro}

I dette spillet vil vi kontrollere en liten utforsker mens hun leter
etter skatten gjemt inne i labyrinten. Dessverre er skatten beskyttet
av den skumle froskekongen. Vi vil lære hvordan vi kontrollerer
figurer, og hvordan vi kan programmere figurer til å bevege seg selv.

![](labyrint.png)

# Steg 1: Hvordan styre figurer med piltastene {.activity}

*Vi begynner med å se på hvordan vi kan styre figurer med
 piltastene. For å få til dette vil vi bruke
 `Hendelser`{.blockevents}-klosser som merker når man trykker på
 tastaturet.*

## Sjekkliste {.check}

- [ ] Start et nytt prosjekt.

- [ ] Slett kattefiguren ved å høyreklikke på den og velge `slett`.

- [ ] Legg til en ny figur. Klikk på
  ![Velg figur fra biblioteket](../bilder/hent-fra-bibliotek.png)-knappen
  og velg en figur du har lyst til å styre rundt. Vi har brukt
  `Dyr/Beetle`-figuren.

- [ ] Gi den nye figuren navnet `Utforsker` ved å klikke på `i`{.blockmotion}.

Vi begynner med å la figuren bevege seg oppover skjermen når vi
trykker på `pil opp`-tasten.

- [ ] Legg til følgende skript på `Utforsker`-figuren din.

  ```blocks
  når [pil opp v] trykkes
  pek i retning (0 v)
  gå (5) steg
  ```

  Prøv å trykk på `pil opp`-tasten. Beveger utforskeren din seg
  oppover skjermen? Nå må vi lage lignende skript for de andre
  tastene.

- [ ] Legg også til disse skriptene, slik at `Utforsker` har totalt fire
  skript, ett for hver tast.

  ```blocks
  når [pil ned v] trykkes
  pek i retning (180 v)
  gå (5) steg

  når [pil høyre v] trykkes
  pek i retning (90 v)
  gå (5) steg

  når [pil venstre v] trykkes
  pek i retning (-90 v)
  gå (5) steg
  ```

## Test prosjektet {.flag}

__Klikk på det grønne flagget.__

- [ ] Beveger utforskeren din seg rundt slik du hadde forventet?

- [ ] Kan du forandre hvor raskt utforskeren flytter seg?

Tallet `5` i `gå (5) steg`{.b}-klossene bestemmer hvor raskt
utforskeren flytter seg rundt. Vi vil gjerne eksperimentere litt for å
se hvilken fart som passer best i spillet vårt, men for å endre farten
må vi bytte tallet i fire forskjellige skript. Det blir for mye jobb!

## Sjekkliste {.check}

Vi vil i stedet bruke en __variabel__ som kan styre farten til
`Utforsker`-figuren.

- [ ] Lag en ny variabel ved å gå til `Data`{.blockdata}-kategorien og
  klikk `Lag en Variabel`.

- [ ] Kall variabelen `hastighet`, og velg at den bare skal gjelde `For
  denne figuren`.

- [ ] Til slutt, fjern avhukingen ved siden av den nye
  `(hastighet)`{.b}-klossen for at variabelen ikke skal vises på
  scenen.

Nå må vi endre i skriptene våre slik at bruker
`(hastighet)`{.b}-variabelen.

- [ ] Lag først et nytt skript som setter verdien av `(hastighet)`{.b} til
  `10`.

  ```blocks
  når grønt flagg klikkes
  sett [hastighet v] til [10]
  ```

- [ ] Deretter endrer vi de fire skriptene vi allerede har laget slik at
  de bruker `(hastighet)`{.b}.

  ```blocks
  når [pil opp v] trykkes
  pek i retning (0 v)
  gå (hastighet) steg

  når [pil ned v] trykkes
  pek i retning (180 v)
  gå (hastighet) steg

  når [pil høyre v] trykkes
  pek i retning (90 v)
  gå (hastighet) steg

  når [pil venstre v] trykkes
  pek i retning (-90 v)
  gå (hastighet) steg
  ```

## Test prosjektet {.flag}

__Klikk på det grønne flagget.__

- [ ] Beveger utforskeren din seg fortsatt rundt slik den gjorde
  tidligere?

- [ ] Forandrer hastigheten til utforskeren seg hvis du endrer verdien av
  `(hastighet)`{.b} og klikker på det grønne flagget igjen?

- [ ] Velg en hastighet du synes passer.

# Steg 2: Vi tegner vår egen labyrint {.activity}

*Nå som vi kan bevege utforskeren vår rundt omkring på skjermen, skal
 vi gi henne en utfordring! Vi vil tegne en labyrint som hun kan
 bevege seg rundt inni.*

## Sjekkliste {.check}

- [ ] Velg ![Tegn ny bakgrunn](../bilder/tegn-ny.png) nederst til
  venstre på skjermen for å tegne en ny bakgrunn. Pass på at du
  faktisk tegner en ny __bakgrunn__, og ikke en ny figur.

- [ ] Gi den nye bakgrunnen navnet `Labyrint`.

- [ ] Velg en farge du liker og tegn en liten labyrint. Det er viktig at
  alle veggene i labyrinten har samme farge (vi oppdager hvorfor
  snart). Du kan velge selv hvordan labyrinten skal se ut, den trenger
  ikke en gang å ha rette vegger!

  ![](liten-labyrint.png)

  Dette er et eksempel på en liten og enkel labyrint. Du kan selv
  velge hvordan din labyrint skal se ut! Men ikke bruk for lang tid
  på å tegne labyrinten nå, for vi vil jo fortsette å
  programmere. Du kan i stedet komme tilbake og tegne en mer
  avansert labyrint etter at du er ferdig med spillet!

## Tips {.protip}

Dersom du vil tegne rette vegger er det enklest å bruke
linjeverktøyet, ![Linjeverktøy](../bilder/tegn-linje.png). Du kan i
tillegg holde inne `shift`-knappen for at linjene skal bli helt rette.

## Test prosjektet {.flag}

__Klikk på det grønne flagget.__

- [ ] Kan du bevege utforskerfiguren din rundt inne i labyrinten?

- [ ] Dersom figuren din er for stor kan du gjøre den mindre ved å trykke
  på ![krymp](../bilder/krymp.png)-knappen på toppen av skjermen.

- [ ] Hva skjer dersom figuren din går på veggen i labyrinten?

# Steg 3: Utforskeren kan ikke gå gjennom veggen {.activity}

*Selv om vi har tegnet en flott labyrint bryr ikke utforskeren seg noe
 om den. Hun kan bare gå gjennom veggene. Det skal vi gjøre noe med
 nå*

## Sjekkliste {.check}

For å oppdage når `Utforsker`-figuren vår går gjennom veggen på
labyrinten vil vi bruke en `<berører fargen [#ffffff]>`{.b}-kloss.
Denne klossen merker om en figur kommer borti en spesiell farge.  Her
er det viktig at vi har tegnet alle veggene i labyrinten i samme
farge.

- [ ] Vi legger `<berører fargen [#ffffff]>`{.b}-klossen inn i skriptet vi
  allerede har laget som setter `(hastighet)`{.b}-variabelen.

  ```blocks
  når grønt flagg klikkes
  sett [hastighet v] til [10]
  for alltid
      hvis <berører fargen [#cc0000]?>
          vend høyre (180) grader
          gå (hastighet) steg
          vend høyre (180) grader
      slutt
  slutt
  ```

- [ ] For å få riktig farge i `berører fargen [#cc0000]`{.b}-klossen klikker du
  først på den lille firkanten hvor fargen vises. Deretter flytter du
  musepekeren slik at den peker på en vegg i labyrinten din. Da forandres fargen
  i den lille firkanten. Klikk igjen for å velge denne fargen.

## Test prosjektet {.flag}

__Klikk på det grønne flagget.__

- [ ] Blir utforskeren stoppet når hun prøver å gå gjennom veggen?

- [ ] Skjønner du hvordan skriptet sier at utforskeren ikke kan gå gjennom
  veggen?

## Tips {.protip}

En måte vi kan bruke for å begrense hvor en figur kan gå, er å tvinge
den til å ta et skritt tilbake når den gjør noe feil. I koden

```blocks
  vend høyre (180) grader
  gå (hastighet) steg
  vend høyre (180) grader
```

vil figuren først snu seg helt rundt (180 grader), deretter ta et
skritt, og til slutt snu seg rundt igjen slik at den peker i samme
retning som da den startet.

# Steg 4: På leting etter skatten {.activity}

*Nå kan vi bevege oss rundt i labyrinten. Men det blir jo fort
 kjedelig om vi ikke har noe å gjøre inne i labyrinten. La oss se om
 vi kanskje finner en skatt!*

## Sjekkliste {.check}

- [ ] Legg til en ny figur. Du kan velge en figur fra biblioteket ved å
  trykke
  ![Velg figur fra biblioteket](../bilder/hent-fra-bibliotek.png)
  eller tegne en figur selv ved å trykke
  ![Tegn ny figur](../bilder/tegn-ny.png). Vi brukte figuren
  `Ting/Star1`.

- [ ] Gi den nye figuren navnet `Skatt`.

- [ ] Dra skatten rundt inne i labyrinten din, og gjem den et sted den er
  vanskelig å komme til.

Vi skal nå lage litt kode som oppdager når utforskeren finner
skatten. Her har vi faktisk et valg: Vi kan lage et skript på
`Utforsker` som sjekker om hun berører `Skatt`, eller vi kan gjøre det
omvendt, vi kan lage et skript på `Skatt` som sjekker om den berører
`Utforsker`.

I dette tilfellet spiller det liten rolle hva vi velger, men om vi
tenker oss at vi kanskje vil lage flere skatter senere kan det være
litt enklere å lage skriptet på `Skatt`.

- [ ] Pass på at figuren `Skatt` er markert, og skriv følgende kode:

  ```blocks
  når grønt flagg klikkes
  for alltid
      hvis <berører [Utforsker v]?>
          skjul
      slutt
  slutt
  ```

## Test prosjektet {.flag}

__Klikk på det grønne flagget.__

- [ ] Forsvinner skatten når utforskeren finner fram til den?

- [ ] Hva skjer når du prøver å starte spillet på nytt etter å ha funnet
  skatten? Hvor har skatten blitt av?

## Sjekkliste {.check}

Det er et problem i spillet vårt. Etter at utforskeren har funnet
skatten en gang, forblir skatten borte.

- [ ] Vi må passe på at skatten vises på begynnelsen av spillet. Endre
  skriptet på `Skatt` ved å legge til `vis`{.b} helt i begynnelsen.

  ```blocks
  når grønt flagg klikkes
  vis
  for alltid
      hvis <berører [Utforsker v]?>
          skjul
      slutt
  slutt
  ```

Vi har enda et problem: Når vi starter spillet på nytt står
utforskeren fortsatt der den fant skatten sist. Det blir ikke veldig
spennende.

- [ ] Klikk på `Utforsker`-figuren.

- [ ] Legg til en `gå til x: () y: ()`{.b}-kloss rett etter `sett
  [hastighet v] til (10)`{.b}-klossen.

- [ ] For å finne ut hvilke tall vi vil bruke for `x` og `y` kan vi gjøre
  følgende. Dra utforskeren til et sted det er fint å starte fra. Se
  øverst i høyre hjørne. Sammen med `Utforsker`-figuren står det `x`
  og `y` og to tall. Dette er posisjonen til figuren akkurat nå. Skriv
  disse to tallene inn i `gå til x: () y: ()`{.b}-klossen.

- [ ] Hele skriptet vil nå se slik ut (dine tall for `x` og `y` vil være
  forskjellige):

  ```blocks
  når grønt flagg klikkes
  sett [hastighet v] til [10]
  gå til x: (-200) y: (0)
  for alltid
      hvis <berører fargen [#cc0000]?>
          vend høyre (180) grader
          gå (hastighet) steg
          vend høyre (180) grader
      slutt
  slutt
  ```

## Test prosjektet {.flag}

__Klikk på det grønne flagget.__

- [ ] Forsvinner fortsatt skatten når utforskeren finner fram til den?

- [ ] Virker spillet slik det skal når du starter det på nytt etter å ha
  funnet skatten?

# Steg 5: Froskekongen vokter i gangene {.activity}

*Nå skal vi gjøre spillet vanskeligere. Froskekongen vandrer rundt i
 labyrinten og passer på skatten.*

## Sjekkliste {.check}

- [ ] Legg til en ny figur. Vi brukte `Dyr/Frog`. Gi den navnet
  `Froskekonge`.

- [ ] Plasser den nye figuren et sted i labyrinten. Gjør den mindre eller
  større om nødvendig.

Vi begynner med å la `Froskekonge` merke at den fanger utforskeren.
Dette blir veldig likt hvordan `Skatt` merket at den ble funnet.

- [ ] Legg til følgende kode:

  ```blocks
  når grønt flagg klikkes
  for alltid
      hvis <berører [Utforsker v]?>
          si [Tok deg!] i (1) sekunder
          stopp [alle v] :: control
      slutt
  slutt
  ```

Linjen `stopp [alle v] :: control`{.b} gjør at skriptet på `Skatt`
slutter å kjøre. Det betyr at vi klarer ikke å få tak i skatten etter
at vi har blitt tatt av `Froskekonge`.

## Test prosjektet {.flag}

__Klikk på det grønne flagget.__

- [ ] Hva skjer om utforskeren kommer borti froskekongen?

- [ ] Hva skjer når du finner skatten etter å ha blitt tatt av
  froskekongen?

## Sjekkliste {.check}

Til sist skal vi få froskekongen til å bevege seg rundt i labyrinten.

- [ ] Start et nytt skript på `Froskekonge`-figuren. Igjen kan du bytte ut
  tallene for `x` og `y` med noe som passer for din labyrint.

  ```blocks
  når grønt flagg klikkes
  gå til x: (50) y: (100)
  pek i retning (-90 v)
  ```

- [ ] Før vi lar `Froskekonge` begynne å bevege seg lager vi en
  `(hastighet)`{.b}-variabel også for ham. Klikk på
  `Data`{.blockdata}, og deretter `Lag en Variabel`. Kall variabelen
  `hastighet` og la den gjelde kun `For denne figuren`. Tilslutt,
  fjern avhukingen på variabelen.

- [ ] Vi kan nå utvide skriptet slik at froskekongen går fram og
  tilbake. Vi får ham til å snu når han treffer veggen på nesten samme
  måte som vi hindrer utforskeren i å gå gjennom veggen.

  ```blocks
  når grønt flagg klikkes
  gå til x: (50) y: (100)
  pek i retning (-90 v)
  sett [hastighet v] til [5]
  for alltid
      gå (hastighet) steg
      hvis <berører fargen [#cc0000]?>
          vend høyre (180) grader
          gå (hastighet) steg
      slutt
  slutt
  ```

Helt tilslutt kan vi gjøre det enda vanskeligere ved å la froskekongen
av og til endre retning.

- [ ] Legg til kode som lar `Froskekonge` snu seg tilfeldig rundt i labyrinten:

  ```blocks
  når grønt flagg klikkes
  gå til x: (50) y: (100)
  pek i retning (-90 v)
  sett [hastighet v] til [5]
  for alltid
      gå (hastighet) steg
      hvis <berører fargen [#cc0000]?>
          vend høyre (180) grader
          gå (hastighet) steg
      slutt
      hvis <(tilfeldig tall fra (1) til (25)) = [1]>
          vend høyre ((tilfeldig tall fra (-1) til (1)) * (90)) grader
      slutt
  slutt
  ```

Disse to siste klossene ser litt kompliserte ut. La oss se litt nøyere på dem.

- [ ] Klossen `hvis <(tilfeldig tall fra (1) til (25)) = [1]>`{.b} sier at
  vi skal gjøre *noe* cirka èn av 25 ganger.

- [ ] Dette *noe* er `vend høyre ((tilfeldig tall fra (-1) til (1)) *
  (90)) grader`{.b}. Tegnet `*` betyr gange, slik at om vi velger
  tilfeldig mellom tallene -1, 0 og 1, betyr det at froskekongen vil
  vende -90, 0 eller 90 grader. Det vil si at den svinger mot venstre,
  fortsetter rett frem eller svinger mot høyre.

## Tips {.protip}

Du kan av og til oppleve at `Froskekonge` setter seg fast i
veggen. Dette er fordi `Froskekonge` fortsatt berører labyrintveggen
etter at den har snudd seg. Et par ting du kan prøve for å forbedre
dette er å gjøre `Froskekonge`-figuren mindre, legge en `begrens
rotasjon [ikke roter v]`{.b}-kloss øverst i `Froskekonge`-skriptet,
eller velge en figur som er _rundere_ (prøv også å viske bort tunga
til `Froskekonge` om du bruker `Dyr/Frog`-figuren).

## Test prosjektet {.flag}

__Klikk på det grønne flagget.__

- [ ] Klarer du å få tak i skatten?

- [ ] Om du synes spillet er for lett eller vanskelig er det mange måter
  du kan endre dette på! Prøv å lag froskekongen større eller
  mindre. Prøv å endre hastigheten på både utforskeren og
  froskekongen. Om du endrer tallet 25 i det siste skriptet vi laget
  for `Froskekonge` vil han endre retning oftere eller sjednere.

- [ ] Du kan også prøve å lage flere skatter. Prøv å høyreklikk på
  `Skatt`-figuren og velg `Lag en kopi`.

## Lagre prosjektet {.save}

*Da var vi ferdig med labyrint-spillet!*

Nå kan du gå på skattejakt! Hvis du vil kan du dele spillet med
familie og venner ved å trykke `Legg ut`.
