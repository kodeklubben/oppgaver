---
title: Jafsefisk
level: 2
author: 'Omsett frå [Code Club UK](//codeclub.org.uk)'
translator: 'Stein Olav Romslo'
language: nn
---


# Introduksjon {.intro}

No skal me lage eit spel som heiter Jafsefisk! Målet i spelet er å hjelpe
Jafsefisk med å ete alle byttedyra som svømmer rundt i havet.

![Illustrasjon av eit ferdig Jafsefisk-spel](jafsefisk.png)


# Steg 1: Jafsefisk følgjer musepeikaren {.activity}

*Fyrst skal me lage Jafsefisk som svømmer rundt i havet!*

## Sjekkliste {.check}

- [ ] Start eit nytt Scratch-prosjekt.

- [ ] Du får __riktig bakgrunn__ ved å velje `Scene` og så `Bakgrunner`-fana.
  Importer bakgrunnen `Natur/underwater3` ved å velje ![Vel ein ferdig
  bakgrunn](../bilder/bakgrunn-fra-bibliotek.png). Så slettar du den
  opphavlege bakgrunnen `backdrop1`.

- [ ] Endre namnet på katten til `Jafsefisk` ved å klikke på den og så på det
  blå `i`{.blockmotion}-symbolet.

- [ ] Gi figuren ei haidrakt ved å gå til `Drakter`-fana og velje ![Vel drakt
  frå biblioteket](../bilder/hent-fra-bibliotek.png). Vel drakta `Dyr/shark-b`.
  Kall drakta `Ope munn`. Så slettar du kattedraktene på figuren.

- [ ] Klikk på det blå `i`{.blockmotion}-symbolet att, og pass på at figuren
  berre kan bevege seg frå side til side ved å velje rotasjonsmåte
  ![Høgre/Venstre](../bilder/rotasjonsmate-hv.png).

- [ ] Få fisken til å følgje musepeikaren rundt i sjøen ved å lage dette
  skriptet:

  ```blocks
  når @greenFlag vert trykt på
  for alltid
      peik mot [musepeikar v]
      gå (3) steg
  slutt
  ```

## Test prosjektet {.flag}

__Klikk på det grøne flagget.__

- [ ] Flytt musepeikaren rundt i sjøen. Følgjer fisken etter?

- [ ] Kva skjer viss du ikkje flyttar musepeikaren og fisken når den att?
  Korleis ser den ut? Kvifor gjer den dette?

## Sjekkliste {.check}

- [ ] Du kan stoppe flippinga til Jafsefisk viss du syt for at den berre
  flyttar seg når den ikkje er for nær musepeikaren
  (`avstand til [musepeikar v]`{.b} ligg i
  `Sansing`{.blocksensing}-kategorien).

  ```blocks
  når @greenFlag vert trykt på
  for alltid
      viss <(avstand til [musepeikar v]) > [10]>
          peik mot [musepeikar v]
          gå (3) steg
      slutt
  slutt
  ```

## Ting å prøve {.challenge}

Viss du vil kan du forandre tala i skriptet, og sjå korleis det forandrar
rørslene.

- [ ] Set avstandsgrensa til eit stort tal (til dømes `100`), eller eit lite tal
  (til dømes `1`) og sjå kva som skjer.

- [ ] Set talet på steg fisken flyttar seg til eit stort tal (til dømes `20`)
  eller eit lite tal (til dømes `1`, eller til og med `0`) og sjå kva som skjer.


# Steg 2: Legg til byttedyr {.activity}

*Det er på tide å gi Jafsefisk noko å ete!*

## Sjekkliste {.check}

- [ ] Legg til ein ny figur frå biblioteket ved å bruke `Dyr/Fish2`. Gi figuren
  namnet `Byttedyr`.

- [ ] Gjer figuren mindre ved å bruke krympeknappen
  ![krymp](../bilder/krymp.png) som ligg over den raude stopp-knappen.

- [ ] Få byttedyret til å bevege seg i tilfeldige retningar. Fyrst skal me la
  det bevege seg litt framover, og så snu ein tilfeldig valt vinkel med eller
  mot klokka, og så gjenta.

  ```blocks
  når @greenFlag vert trykt på
  for alltid
      gå (2) steg
      snu @turnLeft (tilfeldig tal frå (-20) til (20)) gradar
      viss ved kant, sprett
  slutt
  ```

## Test prosjektet {.flag}

__Klikk på det grøne flagget.__

- [ ] Svømmer byttedyret rundt slik du forventa?

- [ ] Ser rørslene naturlege ut?

*Til no har me ikkje laga noko samspel mellom Jafsefisk og byttedyret. Det skal
me gjere i neste steg.*

## Ting å prøve {.challenge}

- [ ] Prøv å forandre tala for `gå (2) steg`{.b} og `tilfeldig tal frå (-20)
  til (20)`{.b}. Korleis forandrar det måten byttedyret beveger seg på?

- [ ] Kva gjer `viss ved kant, sprett`{.b}? Fjern klossen og sjå kva som
  skjer.

# Steg 3: Jafsefisk et byttet {.activity}

*No skal Jafsefisk ete byttet!*

Når Jafsefisk har fanga byttet i munnen skal to ting skje: Jafsefisk må lukke
munnen og lage ein gomlelyd. Vidare må byttet forsvinne, og så dukke opp att ei
lita stund seinare.

## Sjekkliste {.check}

- [ ] Me startar med å la byttet forsvinne viss det kjem borti Jafsefisk, og så
  kome tilbake etter `3` sekund. Bruk `rører [Jafsefisk v]?`{.b} for å sjekke
  om byttet kjem borti Jafsefisk. Utvid skriptet på byttedyret slik:

  ```blocks
  når @greenFlag vert trykt på
  vis
  for alltid
      gå (2) steg
      snu @turnLeft (tilfeldig tal frå (-20) til (20)) gradar
      viss ved kant, sprett
      viss <rører [Jafsefisk v]?>
          gøym
          vent (3) sekund
          vis
      slutt
  slutt
  ```

## Test prosjektet {.flag}

__Klikk på det grøne flagget.__

- [ ] Legg merke til at byttet forsvinn uansett kor på Jafsefisk det er borti.

- [ ] Dessutan kan Jafsefisk berre vente tre sekund og så ete byttet i akkurat
  når det dukkar opp att. Det er ikkje rettferdig!

## Sjekkliste {.check}

*Korleis kan me sikre at byttet berre forsvinn viss det kjem borti munnen til
Jafsefisk. Me kan prøve `<rører fargen [#FFFFFF]?>`{.b} for å sjekke om
byttedyret er borti det kvite på tennene til Jafsefisk.*

- [ ] Legg til `<rører fargen [#FFFFFF]?>`{.b} i tillegg til `<rører
  [Jafsefisk v]?>`{.b} i skriptet ditt. For å velje kvit klikkar du på farga i
  klossen, og så på tennene til Jafsefisk.

- [ ] No kan me la byttet flytte seg til ein tilfeldig stad på skjermen før det
  dukkar opp att. Bruk `gå til x: (tilfeldig tal frå (-220) til (220)) y:
  (tilfeldig tal frå (-170) til (170))`{.b} for å gi tilfeldige koordinatar for
  `x` og `y`.

Slik skal skriptet til byttedyret sjå ut:

  ```blocks
  når @greenFlag vert trykt på
  for alltid
      gå (2) steg
      snu @turnLeft (tilfeldig tal frå (-20) til (20)) gradar
      viss ved kant, sprett
      viss <<rører [Jafsefisk v]?> og <rører fargen [#FFFFFF]?>>
          gøym
          vent (3) sekund
          gå til x: (tilfeldig tal frå (-220) til (220)) y: (tilfeldig tal frå (-170) til (170))
          vis
      slutt
  slutt
  ```

## Test prosjektet {.flag}

__Klikk på det grøne flagget.__

- [ ] Forsvinn byttet berre når det kjem borti tennene på Jafsefisk?

- [ ] Kjem det att ein tilfeldig stad på skjermen - altså ikkje same stad som
  det vart borte?


# Steg 4: Jafsefisk reagerer {.activity}

*Jafsefisk må vite når den har ete noe slik at den kan gi frå seg ein lyd og
 bytte drakt.*

## Sjekkliste {.check}

- [ ] For at Jafsefisk skal vite kva som skjer kan me la byttet `send meldinga
  [Du tok meg! v]`{.b}, om at det har blitt ete, før det forsvinn.

  ```blocks
  når @greenFlag vert trykt på
  for alltid
      gå (2) steg
      snu @turnLeft (tilfeldig tal frå (-20) til (20)) gradar
      viss ved kant, sprett
      viss <<rører [Jafsefisk v]?> og <rører fargen [#FFFFFF]?>>
          send meldinga [Du tok meg! v]
          gøym
          vent (3) sekund
          gå til x: (tilfeldig tal frå (-220) til (220)) y: (tilfeldig tal frå (-170) til (170))
          vis
      slutt
  slutt
  ```

No vil me at Jafsefisk skal reagere på meldinga ved å lage ein gomlelyd og
klikke med kjevane.

- [ ] Legg til drakta `Dyr/shark-a` og lyden `Effekter/bubbles` på Jafsefisk.
  Kall drakta `Lukka munn`.

- [ ] Legg så til eit nytt skript til Jafsefisk slik at han kan svare på
  meldinga `Du tok meg!` frå byttedyret. Dette skriptet gjer at fisken spelar
  av boblelyden og `byt drakt til [Ope munn v]`{.b}-drakta, ventar litt og så
  byttar tilbake.

  ```blocks
  når eg får meldinga [Du tok meg! v]
  start lyden [bubbles v]
  gjenta (2) gongar
      byt drakt til [Lukka munn v]
      vent (0.5) sekund
      byt drakt til [Ope munn v]
      vent (0.5) sekund
  slutt
  ```

No er Jafsefisk klar til å ete, så la oss fylle havet med byttedyr.

- [ ] Høgreklikk på byttedyret og vel `lag kopi` til du føler at du har fått
  nok fisk.

## Test prosjektet {.flag}

__Klikk på det grøne flagget.__

- [ ] Et Jafsefisk byttet?

- [ ] Et den alle byttedyra?

## Noko å tenke på {.protip}

Kvifor bør me leggje til `vis`{.b} i starten av skriptet til byttedyret? Tenk på
kva som vil skje om byttet blir ete opp og spelet stoppar før det dukkar opp
att. Og kva skjer om me så startar spelet att?

## Lagre prosjektet {.save}

__Godt gjort!__ Du har i grunn fullført spelet! Men det finst fleire
moglegheiter for å utvide spelet. Er du klar for ei utfordring?

## Utfordring 1: Forandre rørslene til byttedyra {.challenge}

No beveger alle byttedyra seg likt. __Kan du få eitt av dei til å
bevege seg annleis?__

__Hint:__ Ikke bruk for lang tid på denne oppgåva utan å sjå på dei andre
utfordringane.

__Vel eit byttedyr å eksperimentere med.__ Viss dei har same drakt, bytt farge
med `set [farge v]-effekt til (0)`{.b}. Slik kan du ser skilnad på dette frå
dei andre byttedyra. Prøv å få dette byttedyret til å bevege seg saktare enn dei
andre.

__Hint:__ Sjå på klossen `gå (2) steg`{.b}.

## Test prosjektet {.flag}

__Klikk på det grøne flagget.__

- [ ] Beveger byttet seg saktare? Gjer dette spelet betre?

- [ ] Viss du klarte dette, prøv å gjere eit av byttedyra __raskere__ enn dei
  andre.

- [ ] Beveger byttedyra seg på ein fornuftig måte? Gjer desse forandringane
  spelet betre?

  __Hint:__ Viss byttet ditt svømmer rundt i sirklar, sjekk verdiane i `snu @turnLeft (tilfeldig tal frå (-20) til (20)) gradar`{.b}.

- [ ] Kva viss du let alle byttedyra bevege seg ulikt ved å bruke ulike
  kombinasjonar av desse rørslene?

- [ ] Gjer nokre av desse forandringane spelet betre? Gjer dei spelet meir
  interessant, morosamt, vanskelegare eller lettare? Er noko av dette betre,
  synest du?

## Utfordring 2: Hjelp byttet å unngå Jafsefisk {.challenge}

Byttedyrene i dette spelet er skikkeleg dumme! De svømmer berre tilfeldig rundt
til dei blir etne. Ekte fisk svømmer vekk frå rovfiskane. No vil me __la eitt av
byttedyra svømme vekk frå Jafsefisk.__

Det finst ingen kloss i Scratch som kan gi oss retningen vekk frå ein annan
figur. Men du kan få en figur til å snu seg i retninga mot ein annen, og så la
den snu seg i motsett retning. Klossane du treng er i
`Rørsle `{.blockmotion}-kategorien.

Prøv å hjelpe eitt av byttedyra med å __snu seg vekk frå Jafsefisk__. La den
også virre litt mens den svømmer bort! Du vil kanskje oppdage at byttet set seg
fast i eit hjørne? Kanskje vil du berre at byttet skal flykte viss Jafsefisk
kjem for nære? __Hint:__ Sjå tilbake på korleis me brukte `(avstand til
[musepeikar v])`{.b} tidlegare i spelet.

## Test prosjektet {.flag}

__Klikk på det grøne flagget.__

- [ ] Gjør dette at fisken blir vanskelegare å ta? Gjer det spelet betre?

## Utfordring 3: Legg til poeng {.challenge}

Det er ikkje nok å berre ete fisk. Korleis vet du at du er ein betre spelar enn
venene dine? Du må kunne __samle poeng__, så la oss leggje til __ei
poengtavle.__ Lag ein variabel som heiter `(poeng)`{.b}, og endre denne når
Jafsefisk et. Pass på at poenga går tilbake til null når spelet startar. Kor
skal du leggje inn desse endringane?

## Test prosjektet {.flag}

__Klikk på det grøne flagget.__

- [ ] Går poengsummen opp kvar gong Jafsefisk et byttedyr?

- [ ] Går den tilbake til null når spelet startar?

## Utfordring 4: Legg til ei nedtelling {.challenge}

Gi deg sjølv __ein tidsfrist__. Kor mange fisk kan du ete på `30` sekund?

Legg til ein ny variabel, `(tid)`{.b}. Lag eit nytt skript som set variabelen
til til dømes `30`, for så å endre denne med `-1`, vente eitt sekund, og endre
att, heilt til den når null. Til slutt kan du bruke ein `stopp [alle
v]`{.b}-kloss for å avslutte spelet.

## Test prosjektet {.flag}

__Klikk på det grøne flagget.__

- [ ] Startar tidtakaren på 30?

- [ ] Tel den ned med rett hastigheit?

- [ ] Kan du fange fisk når tida tel ned?

- [ ] Stoppar spelet når teljaren når null?

## Utfordring 5: Legg til bonuspoeng {.challenge}

Legg til ei belønning med mange bonuspoeng om du klarar å ete alle fiskane
samstundes. Korleis kan du vite hvor mange som er etne?

__Hint:__ Ein måte å gjere dette på er å bruke ein variabel for å __telje__ kor
mange byttedyr som svømmer i havet.

## Test prosjektet {.flag}

__Klikk på det grøne flagget.__

- [ ] Får du bonuspoeng for å ete opp alle fiskane?

## Utfordring 6: Forandre spelet: Hald byttedyra i live! {.challenge}

Av og til kan ein få glimrande nye idear ved å gjere det motsette av det ein
allereie har gjort.

Endre spelet slik at du i staden __kontrollerer eit byttedyr__ i eit hav med
__mange Jafsefiskar__. Kor lenge kan du halde det gåande før du blir ete? I
staden for å bruke poeng kan du telje liv. Kva med å gi byttedyret `3` liv og
avslutte spelet når dei er brukt opp?

## Lagre prosjektet {.save}

__Godt gjort, du er ferdig! No kan du nyte spelet ditt!__

Ikkje gløym at du kan dele spelet med alle venene og familien din ved å klikke
på `Legg ut` i topp-menyen!
