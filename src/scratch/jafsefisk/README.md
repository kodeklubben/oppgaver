---
title: Lærerveiledning - JafseFisk
author: Stein Olav Romslo, Vegard Tuset
level: 2
language: nb
---


# Om oppgaven {.activity}

Vi skal nå lage et JafseFisk-spill! Målet i spillet er å hjelpe
JafseFisk med å spise alle byttedyrene som svømmer rundt i havet.

![Illustrasjon av et ferdig JafseFisk spill](jafsefisk.png)

## Oppgaven passer til: {.check}

 __Fag__: Matematikk, programmering.

__Anbefalte trinn__: 3.-10. trinn

__Tema__: Koordinatsystem, løkker.

__Tidsbruk__: Dobbelttime eller mer.

## Kompetansemål {.challenge}

- [ ] __Matematikk, 3. trinn__: eksperimentere med og forklare plasseringer i
      koordinatsystemet

- [ ] __Matematikk 5. trinn__: lage og programmere algoritmer med bruk av
      variabler, vilkår og løkker

- [ ] __Matematikk fordypning, 10. trinn__: diskutere, planlegge, lage og
      vurdere spilldesign og egne spill

- [ ] __Programmering, 10. trinn__: bruke grunnleggende prinsipper i
      programmering, slik som variabler, løkker, vilkår og funksjoner, og
      reflektere over bruken av disse

## Forslag til læringsmål {.challenge}

- [ ] Elevene kan bruke et koordinatsystem for å plassere og flytte en figur.

- [ ] Elevene kan bruke løkker til å få en figur til å flytte seg frem til den
      blir _spist_.

- [ ] Elevene kan bruke kode til å flytte figurer tilfeldig rundt på skjermen.

- [ ] Elevene kan bruke kode til å kontrollere at avstanden mellom to figurer er
      null, altså at de har kollidert.

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
      oppgaven, for eksempel ved å gjøre en eller flere av variasjonene
      nedenfor.

## Forutsetninger og utstyr {.challenge}

- [ ] __Forutsetninger__: Elevene bør være komfortable med Scratch.

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.
      Elevene kan gjerne jobbe to og to sammen.

## Fremgangsmåte

[Klikk her for å se oppgaveteksten.](../jafsefisk/jafsefisk.html){target=_blank}
_Vi har dessverre ikke noen tips, erfaringer eller utfordringer tilknyttet denne
oppgaven enda._

## Variasjoner {.challenge}

- [ ] Elevene kan lage mer avanserte bevegelser for byttedyrene, for eksempel at
      de beveger seg bort fra JafseFisk.

- [ ] Elevene kan bruke variabler for å lage en poengteller eller en klokke som
      begrenser spillets varighet.

- [ ] Elevene kan endre spillet til å skulle kontrollere et av byttedyrene i
      stedet for JafseFisk.

## Eksterne ressurser {.challenge}

- [ ] Foreløpig ingen eksterne ressurser...
