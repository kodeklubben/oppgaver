---
title: Lag ditt eget monster
level: 4
indexed: false
logo: ../../assets/img/ccuk_logo.png
author: Oversatt fra [Code Club UK](//codeclub.org.uk)
translator: Lars-Erik Wollan
license: "[Code Club World Limited Terms of Service](https://github.com/CodeClub/scratch-curriculum/blob/master/LICENSE.md)"
language: nb
---

# Introduksjon: {.intro}

I dette prosjektet skal du designe og animere ditt helt eget monster!
Men før monsteret ditt er ferdig, er det et par ting som må gjøres. Du
må planlegge hvordan monsteret skal se ut, hvordan det beveger seg,
hvor det bor og om det lager noen lyder.

# Steg 1: Design monsteret ditt {.activity}

Hvordan ser monsteret ditt ut? Prøv å lage noen monsterskisser på noen
blanke ark. Tenk på hvilke lemmer/kroppsdeler det skal ha, hvordan det
beveger seg. Hvilke lyder lager det? Kan det snakke? Hvilke omgivelser
har det rundt seg?

Hvis du trenger noen ideer, les igjennom steg 5. Animer monsteret
ditt. Dette kan ta en hel kodeklubb, så du kan ta deg god tid. Spør om
mer papir hvis du trenger det.

# Steg 2: Del monsteret ditt inn i deler {.activity}

Når du er fornøyd med designet ditt, del monsteret inn i det som blir
de enkelte figurene, som armer, bein, hode etc. Ved å dele inn
monsteret i flere deler, vil du kunne få bedre kontroll over
animasjonen og la monsteret gjøre ulike ting samtidig.

Tegn delene på et ark og gi dem navn.

# Steg 3: Tegn monsterdelene i Scratch {.activity}

Etter at monsteret ditt er ferdig designet og delt inn i deler, er det
klart for å lage det på datamaskinen. Du kan enten gjøre dette i
figurredigering i Scratch, eller i et annet bildebehandlingsprogram, f
eks MS Paint eller Photoshop. Hvis du lager delene utenfor Scratch, må
du lagre bildefilene og laste dem inn i Scratch som figurer (det kan
være at du må be om hjelp til dette).

Når du importerer figurene inn i Scratch, må du huske å sette
senterpunktet på hver del til å være punktet delen skal kobles til en
annen del. For eksempel, for en arm som skal festes til kroppen, sett
senterpunktet til å være skulderen. På et hjul bør senterpunktet være
midt i navet.

# Steg 4: Gi monsteret et sted å leve {.activity}

Til slutt, lag verdenen hvor monsteret ditt lever ved å tegne eller
impotere en ny bakgrunn på scenen. Du kan lage en skisse av bakgrunnen
på papir.

# Steg 5: Animer monsteret ditt {.activity}

Lederen av kodeklubben har et sett med kort som hjelper det med
dette. Det finnes kort for alle typer kroppsdeler og handlinger. Sett
dem sammen for å lage ditt eget monster.

Ta en titt på disse kortene:

+ Ben
+ Armer
+ Hjul
+ Tentakler
+ Øyne
+ Munn og snakkeanimasjoner
+ Bevegelser

## Flere utfordringer {.challenge}

Ferdig allerede? Wow! Se på noen av disse ideene:

+ Kan monsteret ditt gjøre noe mere?

+ Hva spiser monsteret?

+ Kan det danse?

+ Har monsteret ditt noen venner?
