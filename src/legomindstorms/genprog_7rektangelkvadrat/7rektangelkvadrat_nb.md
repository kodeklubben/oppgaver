---
title: 'Rektangel og kvadrat'
level: 1
author: Oversatt fra [Espen Clausens nettside](https://espenec.files.wordpress.com/2015/09/lego-mindstorms-del-1-7.pdf)
translator: 'Øistein Søvik'
language: nb
---


# Kvadrat og rektangel {.intro}

I denne oppgaven skal vi programmere roboten til å kjøre et kvadrat og et
rektangel ved hjelp av løkker. Løkker er veldig lurt å bruke, når vi skal gjenta
en oppgave flere ganger. Da sparer vi tid når vi programmerer, det ser mer proft
ut og det er lettere å rette eventuelle feil.

Sidene i kvadratet skal være 1 meter, mens sidene i rektangelet skal være 1
meter og 2 meter.

## Fremgangsmåte {.check}

- [ ] Hva er egenskapene til et kvadrat? Hva er spesielt med sidene og vinklene?
      
- [ ] Lag en blokk for å kjøre fram 1 meter og en blokk for å snu 90 grader.
      Test dem godt ut!

- [ ] Flytt blokkene inn i en løkke.
      
![Bilde av koden for at roboten kjører i et
rektangel](lego_mindstorms_rektangelkvadrat_1.png)

- [ ] Endre egenskapene til løkken til «Telling» og riktig antall.
      
- [ ] Hva er egenskapene til et rektangel? Hva er spesielt med sidene og
      vinklene?

- [ ] Lag en blokk for å kjøre fram 1 meter og en blokk for å snu 90 grader. Lag
      deretter en blokk som kjører fram 2 meter og en blokk for å snu 90 grader.
      Test blokkene godt!

- [ ] Flytt blokkene inn i en løkke. Hvordan må du sette opp egenskapene her? Er
      det noen forskjell fra løkken som ble brukt til kvadratet?
 
