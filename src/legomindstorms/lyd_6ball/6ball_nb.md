---
title: 'Slå en ball'
level: 3
author: 'Oversatt frra [Espen Clausen nettside](https://espenec.files.wordpress.com/2015/09/lego-mindstorms-del-3-6.pdf)'
translator: 'Øistein Søvik'
language: nb
---


# Slå en ball {.intro}

I denne oppgaven skal vi få roboten til å slå en ball. I første del av oppgaven
skal roboten stå stille, og ballen trilles mot roboten. Når den er nærme nok,
skal den slå ballen av vekk med en arm som vi skal bygge foran på roboten. I den
andre oppgaven skal roboten kjøre mot ballen, og slå den vekk når den er nærme
nok.

![Bilde av ultralydsensoren](lego_mindstorms_ball_1.png)

## Fremgangsmåte {.check}

- [ ] Konstruer roboten på en slik måte at ultralydsensoren blir plassert foran
      på roboten, lavt og mot midten, slik at den er i stand til å se ballen.

- [ ] Koble til Ultralydsensoren til EV3 roboten ved hjelp av en kabel. Kabelen
      skal kobles til en av portene merket med 1-4.

- [ ] Finn fram medium motor, og koble den til roboten. Det går fint an å bruke
      standard plassering av motoren, slik du finner på grunntegningene.

- [ ] Koble til medium motor til en av portene merket A-D.

- [ ] Konstruer deretter en arm på denne motoren. Den må være i nærheten av
      ultralydsensoren, ellers vil den ikke være i stand til å slå ballen.

- [ ] Lag først et program som aktiverer motoren, og løfter armen. Hvor langt må
      armen løftes? Hvor mange grader/rotasjoner?

- [ ] Husk at armen også må komme ned igjen.

- [ ] Lag deretter et komplett program, der ultralydsensoren oppdager når ballen
      kommer og sender beskjed til armen om å slå ballen unna. Her trengs det
      nok en del prøving og feiling før en finner korrekt plassering av
      ultralydsensor og når ultralydsensoren skal gi beskjed om å slå ballen.

- [ ] I det neste programmet, skal roboten kjøre mot ballen. Ballen kan enten
      ligge i ro, eller trille mot roboten. Når ballen er nærme nok skal armen
      slå ballen og roboten må stoppe.

![Bilde av roboten med ultralydsensoren](lego_mindstorms_ball_2.png)

Et ferdig program på del en, kan se slik ut:

![Bilde av et ferdig program](lego_mindstorms_ball_3.png)
 
