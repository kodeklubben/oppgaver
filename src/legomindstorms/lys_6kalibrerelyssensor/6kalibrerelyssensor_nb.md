---
title: 'Kalibrere lyssensor'
level: 4
author: Oversatt fra [Espen Clausens nettside](https://espenec.files.wordpress.com/2015/09/lego-mindstorms-del-4-6.pdf)
translator: 'Øistein Søvik'
language: nb
---


#  Kalibrere lyssensor {.intro}

Vi skal lage et kalibreringsprogram for lyssensoren siden vi kan anta at lyset
på konkurransebordet er forskjellig fra det lyset som finnes på øvingsbordene
rundt omkring. Vi skal registrere hvitt og svart. Displayet på roboten skal
fortelle oss hva vi skal gjøre.

## Fremgangsmåte {.check}

- [ ] Konstruer roboten på en slik måte at lys- og fargesensor blir passert
      foran på roboten. Den skal peke nedover mot bordet. Det er viktig at den
      ligger tett på bakken, men ikke for tett for da vil alt bli svart. En ½ cm
      fra bordet er OK avstand.

- [ ] Koble lys- og fargesensoren til EV3 roboten ved hjelp av en kabel. Kabelen
      skal kobles til en av portene merket med 1-4.

- [ ] Åpne programmeringsverktøyet.
      
- [ ] Koble roboten til datamaskinen og sjekk at lys og fargesensor er koblet
      til nede til høyre.
      
![Bilde av hvordan en sjekker at lys og fargesensor er koblet
til](../lys_1lysintensitet/lego_mindstorms_lysintensitet_2.png)

- [ ] Ved å klikke på sensoren i programmet kan en endre mellom lysintensitet og
      farge. Velg lysintensitet.

- [ ] Velg ut Fargesensor – ikonet, og velg Kalibrer og deretter Tilbakestill.
      
- [ ] 1) Først skal svart måles. Vi melding om «Måle svart» i displayet på
      EV3en.
      
- [ ] 2) Kalibreringen skal starte når den midterste knappen trykkes. Legg til
      Vent, Velg «Klossknapper» - «Sammenlign».

- [ ] 3) Start kalibrering. Velg ut Fargesensor, velg Måle – Reflektert
      lysintensitet.
      
- [ ] Nullstill verdien. Velg ut Fargesensor, velg Kalibrer - Reflektert
      lysintensitet – Minimum. Verdien som måles av sensoren skal lagres her.

- [ ] Gjenta punkt 1) - 3). Denne gangen skal det måles hvitt. Den skal lagres
     som et Maksimum.
      
- [ ] Du kan også spille av en lyd når den er ferdig med å måle fargene, slik
      at vi vet at den er ferdig. Et ferdig program kan se slik ut:
 
![Bilde av et ferdig program](lego_mindstorms_kalibrerelyssensor_2.png)
