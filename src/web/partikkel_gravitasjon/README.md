---
title: "Lærerveiledning - JS: Partikkel-gravitasjon"
author: Lars Klingenberg og Susanne Rynning Seip
language: nb
---


# Om oppgaven {.activity}

I denne oppgaven skal elevene ta utgangspunkt i animasjonen de lagde i oppgaven
[Partikkel-animasjon](../partikkel_animasjon/partikkel_animasjon.html){target=_blank}. Dersom
elevene ikke har gjort denne oppgaven anbefaler vi å gå tilbake å gjøre denne
før elevene fortsetter her. Oppgaven her går ut på å legge til gravitasjon på
`Partikkel`-objektet.

## Oppgaven passer til: {.check}

__Fag__: Programmering, Matematikk, Naturfag, IT1

__Anbefalte trinn__: 7. trinn - VG3

__Tema__: Web, JavaScript, Animasjon, Gravitasjon, Løkker, Vilkår, Funksjoner

__Tidsbruk__: Dobbeltime eller mer.

## Kompetansemål {.challenge}

- [ ] __Matematikk, 10. trinn:__ utforske matematiske egenskaper og sammenhenger ved å bruke programmering

- [ ] __Naturfag, 10. trinn:__ bruke og lage modeller for å forutsi eller beskrive naturfaglige prosesser og systemer og gjøre rede for modellenes styrker og begrensinger

- [ ] __Naturfag, 10. trinn:__ bruke programmering til å utforske naturfaglige fenomener

- [ ] __Naturfag, VG1 og VG3 Påbygg:__ vurdere og lage programmer som modellerer naturfaglige fenomener

- [ ] __IT1, VG2:__ designe og utvikle nettsider ved hjelp av markeringsspråk og programmering

- [ ] __IT1, VG2:__ lage og bruke egne og andres funksjoner med og uten parametre og returverdier

## Forslag til læringsmål {.challenge}

- [ ] Eleven kan bruke grunnleggende prinsipper innenfor programmering til å
  videreutvikle arbeid fra en tidligere oppgave.

- [ ] Eleven kan bruke grunnleggende prinsipper innenfor programmering til å
  flytte objekter i et koordinatsystem.

- [ ] Eleven kan få et objekt i JavaScript til å falle med økende hastighet.

- [ ] Eleven kan lage restriksjoner for gravitasjon på et objekt slik at den
  faller, men ikke i det uendelige.

- [ ] Eleven kan bruke den hen har lært til å løse en oppgave med bare små hint.

## Forslag til vurderingskriterier {.challenge}

- [ ] Eleven oppnår middels måloppnåelse ved å fullføre oppgaven.

- [ ] Eleven oppnår høy måloppnåelse ved å videreutvikle egen kode basert på
  oppgaven.

## Forutsetninger og utstyr {.challenge}

- [ ] __Forutsetninger__: God kjennskap til JavaScript og har gjort oppgaven
  [Partikkel-animasjon](../partikkel_animasjon/partikkel_animasjon.html){target=_blank}.

- [ ] __Utstyr__: Datamaskin med internett og tekstbehandlingsverktøy.

## Fremgangsmåte

Her kommer tips, erfaring og utfordringer til de ulike stegene i den faktiske
oppgaven. [Klikk her for å se
oppgaveteksten.](../partikkel_gravitasjon/partikkel_gravitasjon.html){target=_blank}


# Generelt {.activity}

- [ ] Oppgaven er åpen og elevene blir kun bedt om å kjøre ting, uten at de får
  svaret. De får hint underveis, men ellers må de klare å tolke oppgaven og
  prøve seg. Dette kan være utfordrende for mange og det anbefales derfor å
  jobbe to-og-to.

- [ ] Viktig at elevene leser oppgaven nøye og hvis det er ting de lurer på, så
  kan de gå tilbake til
  [Partikkel-animasjon](../partikkel_animasjon/partikkel_animasjon.html){target=_blank} for å
  repetere.


# Steg 1: Få partikkelet til å falle {.activity}

- [ ] Elevene kan ha vanskeligheter med å forstå hva _attributter_ betyr, derfor
  kan det være lurt å repetere at dette er en variabel i `particle`-objektet.

## Variasjoner {.challenge}

- [ ] Elevene kan lage andre faste objekter på skjermen som figuren kan stoppe
  på. Dette blir starten på et plattform-spill.

## Eksterne ressurser {.challenge}

- [ ] Foreløpig ingen eksterne ressurser ...
