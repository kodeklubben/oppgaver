---
title: "Lærerveiledning - HTML: Introduksjon til Web"
author: Lars Klingenberg og Susanne Rynning Seip
language: nb
---


# Om oppgaven {.activity}

Målet med dette oppgavesettet er å gi eleven en enkel introduksjon til internett
og hvordan nettsider og HTML fungerer. I denne oppgaven er det viktig at eleven
tar seg god tid og leser oppgavene nøye.

## Oppgaven passer til: {.check}

__Fag__: Programmering, Kunst og håndverk, IT1

__Anbefalte trinn__: 8. trinn - VG2

__Tema__: HTML, Web, Internett

__Tidsbruk__: Dobbelttime

## Kompetansemål {.challenge}

- [ ] __Kunst og håndverk, 7. trinn__: bruke programmering til å skape interaktivitet og visuelle uttrykk

- [ ] __Programmering, 10. trinn:__ bruke flere programmeringsspråk, deriblant minst ett som er tekstbasert

- [ ] __IT1, VG2:__ designe og utvikle nettsider ved hjelp av markeringsspråk og programmering

- [ ] __IT1, VG2:__ lagre og hente fram data og presentere dem på nettsider

- [ ] __IT1, VG2:__ planlegge og implementere brukergrensesnitt

## Forslag til læringsmål {.challenge}

- [ ] Eleven skal vite hva HTML betyr og hva HTML brukes til

- [ ] Eleven skal kunne kjenne igjen HTML-tags og kunne forklare hvordan hva de
  brukes til

- [ ] Eleven skal kjenne til hvordan internett fungerer og hvordan datamaskiner
  snakker med hverandre når man åpener en nettside.

## Forslag til vurderingskriterier {.challenge}

- [ ] Eleven oppnår middels måloppnåelse ved å fullføre oppgaven.

- [ ] Høy måloppnåelse: Eleven klarer å bruke det eleven har gjort i oppgaven
  til å videreutvikle koden sin, for eksempel ved å gjøre en eller flere av
  variasjonene nedenfor.

## Forutsetninger og utstyr {.challenge}

- [ ] __Forutsetninger__: Ingen.

- [ ] __Utstyr__: Datamaskiner med tilgang internett og nettleser [Google
  Chrome](https://www.google.com/chrome/browser/desktop/index.html){target=_blank}
  (anbefalt). Elevene kan fint jobbe to og to.

## Fremgangsmåte

Her kommer tips, erfaring og utfordringer til hvert av stegene i den faktiske
oppgaven. [Klikk her for å se
oppgaveteksten](introduksjon_til_web.html){target=_blank}.

# Steg 2: Hva er HTML? {.activity}

- [ ] Hvis noen elever ikke har Chrome-nettleseren som vi anbefaler, kan man også bruke Firefox. Da skal man klikke på "Inspiser element"/"Inspect element" etter å ha høyreklikket.

  Safari er også mulig, men da må man først trykke på "Safari" på menylinjen og gå inn på "Preferences"/"Valg...", velge "Advanced"/"Avansert" og hake av på "Show Develop menu in menu bar"/"Vis Utvikle-menyen i menylinjen" nederst på siden. Da kan man velge "Show Web Inspector"/"Vis nettinspektør" i den menyen for å få opp utviklerverktøyet.

# Steg 3: Flere tagger {.activity}

- [ ] Her er det viktig at elevene husker å lykke HTML-tagene.

## Variasjoner {.challenge}

- [ ] Prøv å ordne nettsiden slik at den ser ryddig ut. Legg gjerne til lister
  over favoritt mat, spill, idrett og lignende

- [ ] Prøv å legg til innhold på egen side ved hjelp av HTML-tags.
