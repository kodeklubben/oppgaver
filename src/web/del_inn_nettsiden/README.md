---
title: "Lærerveiledning - HTML: Del inn nettsiden"
author: Lars Klingenberg
level: 3
language: nb
---


# Om oppgaven {.activity}

Målet med denne oppgaven er å lære hvordan man kan organisere en nettside ved å
dele den inn med forskjellige tagger. Dersom elevene ikke er kjent med
tagg-strukturen i HTML som vi har sett på de tidligere oppgaven, så anbefaler
jeg at elevene går tilbake og ser på disse. Vi skal også se på hvordan vi kan
sette farge på de forskjellige taggene ved hjelp av CSS, men vi kommer ikke til
å gå i dybden av CSS i denne oppgaven.

## Oppgaven passer til: {.check}

 __Fag__: Programmering, Teknologi i praksis, Informasjonsteknologi 1

__Anbefalte trinn__: 8. trinn - VG2

__Tema__: Web, HTML, CSS

__Tidsbruk__: Dobbeltime

## Kompetansemål {.challenge}

- [ ] __Programmering, 10. trinn__: bruke grunnleggende prinsipper i
       programmering, slik som løkker, tester, variabler, funksjoner og enkel
       brukerinteraksjon

- [ ] __Teknologi i praksis, 10. trinn__: undersøkje teknologiske produkt og dei
      vala som er gjorde med omsyn til bruk, tekniske løysingar, funksjonalitet
      og design

- [ ] __Informasjonsteknologi 1, VG2__: redigere nettsteder ved bruk av
      standardiserte oppmerkingsspråk

- [ ] __Informasjonsteknologi 1, VG2__: organisere og begrunne filstrukturen for
      nettsteder

- [ ] __Informasjonsteknologi 1, VG2__: planlegge nettsteder som inneholder
      multimediekomponenter

- [ ] __Informasjonsteknologi 1, VG2__: utvikle nettsteder i henhold til planer
      og vurdere om krav til brukergrensesnitt er oppfylt

## Forslag til læringsmål {.challenge}

- [ ] Eleven kan bruke grunnleggende HTML-tags til å dele inn en nettside

- [ ] Eleven kan bruke grunnleggende CSS til å sette forskjellig stil på
      forskjellige deler av nettsiden.

## Forslag til vurderingskriterier {.challenge}

- [ ] Eleven oppnår middels måloppnåelse ved å fullføre oppgaven

- [ ] Eleven oppnår høy måloppnåelse ved å videreutvikle egen kode basert på
      oppgaven.

## Forutsetninger og utstyr {.challenge}

- [ ] __Forutsetninger__: Grunnleggende HTML og CSS.

- [ ] __Utstyr__: Datamaskin med internett og tekstbehandlingsverktøy.

## Fremgangsmåte

Her kommer tips, erfaring og utfordringer til de ulike stegene i den faktiske
oppgaven. [Klikk her for å se
oppgaveteksten.](../del_inn_nettsiden/del_inn_nettsiden.html){target=_blank}


# Generelt {.activity}

- [ ] Denne oppgaven er lagt opp slik at elevene må tenke litt selv og finne ut
      av ting på egen hånd. Dette gjør at elevene ikke bare kan kopiere kode,
      men må skrive den selv. Elevene vil få hint underveis, sammen med et
      forslag til koden så langt. De flinkeste elevene vil kanskje bare se på
      resultatet og programmere på seg frem til resultatet uten å bruke
      oppskriften.

## Variasjoner {.challenge}

- [ ] Eleven kan lage eget nettsted med eget design

- [ ] Eleven kan gå tilbake til tidligere arbeid for gjøre om stilen og
      HTML-strukturen for å gjøre arbeidet mer strukturert.

## Eksterne ressurser {.challenge}

- [ ] Foreløpig ingen eksterne ressurser ...

