---
title: Web
language: nn
---

Akkurat no les du denne nettsida gjennom nettlesaren din. Teksten blir sendt
over Internett frå ei datamaskin til datamaskina di. Men korleis er alt dette
mogleg? I dette kurset får du lære om *HTML*, *CSS* og *JavaScript*, og korleis
ein kan lage ei nettside!

Web består av mange byggesteinar. Webkurset vil lære deg om tre av desse:
*HTML*, *CSS* og *JavaScript*. HTML er tekst som beskriv innhaldet til nettsida.
CSS er stilen, altså korleis nettsida skal sjå ut. JavaScript er eit
programmeringsspråk som fortel kva nettlesaren din skal gjere.

### La oss prøve noko

Du har sikkert prøvd å bruke eit søkefelt direkte på ei nettside, til dømes på
Facebook. Når du søkar på eit namn får du opp ei kort liste over søkeresultat,
allereie før du trykkar "søk". I bakgrunnen skjer dette:

1. JavaScript utfører søket og hentar søkeresultatet.

2. Søkeresultatet blir gjort om til HTML og vist.

3. CSS bestemmer korleis søkeresultatet skal sjå ut.

Slik fungerer stort sett alle nettsider, sjølv om dei ser ut og oppfører seg
svært ulikt. Og nettsidene kan vere alt mogleg rart:

- deling av bilete (Facebook)

- videoavspelar (YouTube)

- blogg ([wordpress.com](https://wordpress.com))

- spel ([html5games.com](http://html5games.com))

- nettbutikk ([komplett.no](https://www.komplett.no))

Og endå ein ting: alt dette er mogleg utan å installere noko! Du treng berre å
åpne ei adresse i nettlesaren din. Viss du vil lære meir om dette kan du hoppe
rett i det med oppgåva [Introduksjon til
web](introduksjon_til_web/introduksjon_til_web_nn.html).

Lykke til!
