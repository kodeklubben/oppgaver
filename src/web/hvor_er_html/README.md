---
title: "Lærerveiledning - Hvor er HTML? Jeg ser den ikke!"
author: Lars Klingenberg og Susanne Rynning Seip
language: nb
---


# Om oppgaven {.activity}

Målet med oppgaven er å _vise_ hvor HTML finnes i virkelige nettsider, slik som
den siden du er på nå. Når du er ferdig med oppgaven skal du ha litt bedre
kjennskap til HTML, samt enkelt kunne endre på nettsider du er inne på.

Denne oppgaven er demonstrert med nettleseren Google Chrome. Bruk Google Chrome
hvis du har den.

## Oppgaven passer til: {.check}

__Fag__: Programmering, IT1

__Anbefalte trinn__: 8.-10. trinn

__Tema__: HTML, Web

__Tidsbruk__: Dobbelttime.

## Kompetansemål {.challenge}

- [ ] __Programmering, 10. trinn:__ bruke flere programmeringsspråk, deriblant minst ett som er tekstbasert

- [ ] __IT1, VG2:__ designe og utvikle nettsider ved hjelp av markeringsspråk og programmering

- [ ] __IT1, VG2:__ lagre og hente fram data og presentere dem på nettsider

- [ ] __IT1, VG2:__ lese, strukturere, analysere og kommentere programkode

## Forslag til læringsmål {.challenge}

- [ ] Eleven klarer å inspisere en hjemmeside for å se hvordan den er oppbygd

- [ ] Eleven klarer å gjøre endringer på en nettside ved å bruke
  _inspeksjonsvektøyet_ til en nettleser

- [ ] Eleven skal kunne kjenne igjen HTML-tags og kunne forklare hva de
  brukes til.

## Forslag til vurderingskriterier {.challenge}

- [ ] Eleven oppnår middels måloppnåelse ved å fullføre oppgaven.

- [ ] Høy måloppnåelse: Eleven klarer å bruke det eleven har gjort i oppgaven
  til å videreutvikle koden sin.

  - [ ] Eleven klarer å legge til mer innhold ved hjelp av HTML-tags og
    inspeksjonsverktøyet.

  - [ ] Eleven klarer å finne og endre på CSS.

## Forutsetninger og utstyr {.challenge}

- [ ] __Forutsetninger__: Ingen.

- [ ] __Utstyr__: Datamaskiner med tilgang internett og nettleseren [Google
  Chrome](https://www.google.com/chrome/browser/desktop/index.html){target=_blank}
  (anbefalt). Elevene kan fint jobbe to og to.

## Fremgangsmåte

Her kommer tips, erfaring og utfordringer til hvert av stegene i den faktiske
oppgaven. [Klikk her for å se oppgaveteksten.](hvor_er_html.html){target=_blank}


# Steg 1: Se {.activity}

- [ ] Kan være litt vrient å finne HTML-en som er ment å finne, derfor er det
  viktig at elevene inspiserer ved å høyreklikke på det stedet på nettsiden de
  ønsker å inspisere.

- [ ] Husk å være nøye med å påpeke at det bare er å laste inn siden på nytt
  dersom man vil ta vekk endringene som er gjort.


# Steg 2: Fjerne {.activity}

- [ ] Ingen kjente utfordringer... Legg gjerne til dersom det dukker opp noen
  når oppgaven blir brukt.


# Steg 3: Legge til {.activity}

- [ ] Her kan det være lurt å snakke om hvilke bilder man kan ta fra nettet og
  hvilke som har Copyright.

## Variasjoner {.challenge}

- [ ] Elevene kan gjøre det samme med andre nettsteder. Hva med å få dem til å
  endre dagens nyheter eller legge til egne lover i
  [lovdata.no](http://lovdata.no){target=_blank}?
