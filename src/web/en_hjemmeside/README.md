---
title: "Lærerveiledning - HTML: Vi bygger hjemmeside"
author: Lars Klingenberg
language: nb
---


# Om oppgaven {.activity}

I denne oppgaven skal elevene bruke HTML-tags til å lage sin første hjemmeside.

## Oppgaven passer til: {.check}

__Fag__: Programmering, teknologi i praksis, informasjonsteknologi 1

__Anbefalte trinn__: 8. trinn - VG2

__Tema__: HTML, web,

__Tidsbruk__: Dobbeltime eller mer.

## Kompetansemål {.challenge}

- [ ] __Programmering, 10. trinn__: bruke grunnleggende prinsipper i
  programmering, slik som løkker, tester, variabler, funksjoner og enkel
  brukerinteraksjon.

- [ ] __Teknologi i praksis, 10. trinn__: undersøkje teknologiske produkt og dei
  vala som er gjorde med omsyn til bruk, tekniske løysingar, funksjonalitet og
  design

- [ ] __Informasjonsteknologi 1, VG2__: redigere nettsteder ved bruk av
  standardiserte oppmerkingsspråk

- [ ] __Informasjonsteknologi 1, VG2__: organisere og begrunne filstrukturen for
  nettsteder

## Forslag til læringsmål {.challenge}

- [ ] Elevene klarer å bruke kjente HTML-tags til å lage et oppsett til egen
  hjemmeside.

- [ ] Elevene klarer å inspisere en hjemmeside for å se hvordan den er oppbygd.

- [ ] Elevene klarer å tolke en feil dersom elevene har skrevet feil HTML-tag.

- [ ] Elevene klarer å lenke to sider sammen.

- [ ] Elevene klarer å se at en nettside er bygget opp av HTML.

- [ ] Elevene kan organisere enkel filstruktur til et nettsted.

## Forslag til vurderingskriterier {.challenge}

- [ ] Eleven oppnår middels måloppnåelse ved å fullføre oppgaven.

- [ ] Eleven oppnår høy måloppnåelse ved å videreutvikle egen kode basert på
  oppgaven.

## Forutsetninger og utstyr {.challenge}

- [ ] __Utstyr__: Datamaskiner med tilgang internett og teksteditor (Atom,
  Visual Studio Code eller Brackets IO kan anbefales).
  [JSBin.com](http://jsbin.com){target=_blank} kan evt. brukes. Elevene kan fint
  jobbe to og to.

- [ ] __Forutsetninger__: Elevene burde kunne grunneleggende HTML-tags.

## Fremgangsmåte

Her kommer tips, erfaring og utfordringer til hvert av stegene i den faktiske
oppgaven. [Klikk her for å se
oppgaveteksten.](en_hjemmeside.html){target=_blank}


# Steg 1: Åpne siden som heter om meg {.activity}

- [ ] Tekstprogram kan for eksempel være Atom, Visual Studio Code, Brackets IO
  eller NodePad++. Eventuelt bruke [JSBin.com](http://jsbin.com){target=_blank}.

- [ ] Noen elever vil kanskje ha problemer med å unzipe Internett.zip. Husk å be
  elevene huske hvor den er lastet ned slik at de finner den igjen.


# Steg 2: Lag en hjemmeside om deg selv {.activity}

- [ ] Det er enkelt å skrive tegn og HTML-tags feil. Be elevene være obs på
  dette, spesielt når man skal lukke en HTML-tag.

- [ ] Et tips kan være å be elevene strukturere HTML-dokumentet sitt ordentlig
  med innrykk og linjeskift slik at det er enklelt å hvilke HTML-tags som hører
  til hvor.


# Steg 3: Lag en ny side og link til den {.activity}

- [ ] Når elevene skal lenke sammen sider er det viktig at HTML-sidene ligger i
  samme mappe og at de blir referert til på samme måte som en vanlig lenke.

## Variasjoner {.challenge}

- [ ] Elevene kan lage nye sider som kan lenkes sammen med _Om meg-siden_.

- [ ] Eleven klarer å legge til mer innhold ved hjelp av HTML-tags.

- [ ] Elevene kan prøve å finne nye HTML-tags til kan bruke på hjemmesiden sin.
