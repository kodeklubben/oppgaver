---
title: Web
language: nb
---

Akkurat nå leser du denne nettsiden med din nettleser. Teksten er sendt over
internett fra en datamaskin til din datamaskin. Men hvordan er alt dette mulig?
I dette kurset får du lære om *HTML*, *CSS* og *JavaScript*, og hvordan man kan
lage en nettside!

Web består av mange byggesteiner og webkurset lærer deg om tre av disse
byggesteinene; *HTML*, *CSS* og *JavaScript*. HTML er tekst som beskriver
innholdet til en nettside. CSS er stilen, altså hvordan nettsiden skal se ut.
JavaScript er et programmeringsspråk som forteller hva nettleseren din skal
gjøre.

### La oss prøve noe

Trykk på **Søk**-feltet oppe på denne siden. Skriv inn *web* og vente litt. Du
får opp alle oppgavene som bruker ordet web i seg. I bakgrunnen skjer dette:

1. JavaScript utfører søket og henter søkeresultatet.

2. Søkeresultatet gjøres om til HTML og vises.

3. CSS bestemmer hvordan teksten i søkeresultatet skal se ut.

Slik fungerer stort sett alle nettsider, selv om de ser og oppfører seg svært
ulikt. Og nettsidene kan være alt mulig rart;

- deling av bilder (Facebook)

- videoavpiller (YouTube)

- blog ([wordpress.com](https://wordpress.com))

- spill ([html5games.com](http://html5games.com))

- nettbutikk ([komplett.no](https://www.komplett.no))

Og enda en ting, alt dette er mulig uten at noe installeres. Du trenger bare
åpne en adresse i nettleseren din. Så om du har lyst å lære mer om dette, hopp
rett i det med oppgaven

[Introduksjon til web](introduksjon_til_web/introduksjon_til_web.html).

Lykke til!
