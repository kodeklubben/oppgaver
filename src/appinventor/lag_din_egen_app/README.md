---
title: Lærerveiledning - Lag din egen app
author: Tjerand Silde
level: 4
language: nb
---


# Informasjon til veiledere

I dette prosjektet skal barna designe og lage en app helt fra grunnen av. De må
tenke på de ulike delene av spillet og planlegge hvordan ideene skal realiseres
før de lager det i App Inventor. Erfaringer fra tidligere prosjekter vil være
til god hjelp. Oppmuntre barna til å bruke idèer fra spill og programmer de har
laget tidligere i kurset eller i andre kurs.


# Forberedelser

I første del av prosjektet skal barna designe sine egne ressurser, inkludert
figurer, bakgrunner og lyder og annen funksjonalitet. Til dette kan det være
lurt å ha papir og noe å skrive med. Ha gjerne klart ekstra papir slik at de kan
prøve ut mange forskjellige idèer.

Du må tenke over hvor lang tid barna skal bruke på dette prosjektet. Design og
planlegging kan ta en hel sesjon eller to. Planlegg dette før dere starter og
informer barna hvor lang tid de har til rådighet.


# Læringsmål

I dette prosjektet vil vi fokusere på __kreativiteten__ til barna, og samtidig
gi dem en mulighet til å __bruke de erfaringene__ de har bygd opp gjennom dette
kurset. Legg minst mulig føringer på prosjektene barna starter, men jobb sammen
med dem og hjelp dem til å finne et prosjekt som er gjennomførbart i den
tilmålte tiden.

Underveis får barna spesielt trening i

+ __design__ av egne figurer, bakgrunner og lyder,

+ __planlegging__ av et større prosjekt, og å bryte det ned i __mindre
  delprosjekter__,

+ __testing__ og __feilretting__ av egen kode.
