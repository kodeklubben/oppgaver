---
title: Mine Robotvenner
level: 1
author: Oversatt fra [Thinkersmith](http://thinkersmith.org/)
translator: Lær Kidsa Koding
language: nb
---

Denne teksten er en oversettelse av en originaltekst fra
[ThinkerSmith](http://thinkersmith.org/), og er lisensiert i henhold til
retningslinjene nederst på siden.


# Introduksjon {.intro}

Mine Robotvenner introduserer elevene for prinsippene bak programmering, og
illustrerer behovet for funksjoner.

Ved å bruke et forhåndsdefinert _robotordforråd_ skal elevene styre hverandre
gjennom forskjellige oppgaver, uten å diskutere dem først. Dette lærer elevene
sammenhengen mellom symboler og handlinger, i tillegg til å gi verdifull innsikt
i feilsøking.

Beregnet gjennomføringstid er 1 time per klasse. Beregnet
forberedelsestid: 10 minutter.

![Bilde av spillet robotvenner i aksjon](robotvenner-i-aksjon.jpg)


# Læringsmål {.activity}

## Elevene skal {.check}

- [ ] Lære å omgjøre virkelige handlinger til instruksjoner.

- [ ] Få praktisk erfaring i å kode med symboler.

- [ ] Oppnå en forståelse for nødvendigheten av presisjon innen koding.

- [ ] Erfare hvordan feilsøking gjøres for å finne feil i koden.

- [ ] Forstå hvor nyttige funksjoner og parametere er (trinn 7+).


# Materiell og forberedelser {.activity}

## Materiell {.check}

- [ ] Symbolark (1 per gruppe), [last ned her](robotvenner_symbolark.pdf).

- [ ] Pakke med koppestablefigurer (1 per gruppe),
  [last ned her](robotvenner_figurer.pdf).

- [ ] Engangskopper eller [papirtrapeser](robotvenner_trapeser.pdf) (6 eller
  flere per gruppe).

- [ ] Blanke ark eller notatkort (1 per person).

- [ ] Noe å skrive med (1 per person).

## Forberedelser {.check}

- [ ] Skriv ut ett [symbolark](robotvenner_symbolark.pdf) til hver gruppe.

- [ ] Skriv ut arket med [trapesfigurer](robotvenner_trapeser.pdf), om kopper
  ikke brukes.

- [ ] Plassér koppene eller papirtrapesene på et eget bord litt unna der
  gruppene skal være (dette er _robotbiblioteket_).

## Ordforråd {.check}

- [ ] _Algoritme_ – en serie av instruksjoner som beskriver hvordan en kan
  oppnå et mål.

- [ ] _Koding_ – Omgjøre handlinger til et symbolspråk.

- [ ] _Feilsøking_ – Finne og rette feil og problemer i koden.

- [ ] _Funksjon_ – Kode som kan brukes om og om igjen.

- [ ] _Parameter_ - Ekstra informasjon som kan legges til en funksjon, for å
  tilpasse den.


# Gjennomføring {.activity}

## Introduksjon

Begynn med å spørre klassen om noen har hørt om roboter. Om noen har sett eller
tatt på en robot? Kan en sånn maskin _høre_ deg snakke? _Forstår_ den faktisk
det som blir sagt? Svaret på det siste spørsmålet er: _Ikke på samme måte som et
menneske gjør_.

Roboter trenger en serie med _instruksjoner_, spesifikke ting de har blitt satt
til å gjøre. For å kunne gjennomføre en oppgave trenger en robot en rekke med
instruksjoner (ofte kalt en algoritme) den kan utføre. I dag skal vi lære hva
som trengs for å få dette til.

## Start

Vis frem en kopi av [symbolarket](robotvenner_symbolark.pdf) (eller skriv
symbolene på tavlen). Fortell at det kun er lov å bruke disse seks symbolene i
denne oppgaven. I denne utfordringen skal elevene instruere sin _robot_ (en
annen elev) til å bygge en gitt stabel med kopper ved å kun bruke disse gitte
instruksjonene.

## Tilpasninger {.protip}

##


# Barnehagen og småskolen

+ Gjør oppgaven med alle barna/elevene samlet. La barna/elevene gi instruksjoner
  som læreren skal skrive ned.

+ La en (voksen) assistent være roboten. Assistenten forlater rommet mens
  barna/elevene programmerer, for så å komme tilbake og prøve å utføre koden.

+ Om det er nok tid bytter assistenten og læreren plass. Assistenten
  programmerer sammen med barna/elevene, mens læreren utfører koden i etterkant.

### Mellomtrinnet

+ Del inn i grupper på 3 til 5 tilpasset hvordan klassen samarbeider.

+ Forvent at alle har lyst å prøve å være robot, slik at dette vil sannsynligvis
  bruke hele timen.

### Ungdomsskolen og videregående

+ Del inn i grupper på maksimalt fire elever, tre i hver gruppe er ideelt.

+ Elevene får da nok tid til at alle får prøvd seg som robot, og kan også prøve
  seg på ekstraoppgavene om funksjoner som står beskrevet lenger ned.

## Komme i gang

+ Velg en elev til å være _robot_ i hver gruppe.

+ Send roboten til _robotbiblioteket_, mens resten av gruppen er programmererne
  som koder.

+ Velg en figur fra [koppestablefigurene](robotvenner_figurer.pdf) for
  hver gruppe.

+ Gruppene skal lage en algoritme for hvordan roboten skal bygge den
  utvalgte stabelen.

+ De som koder skal oversette algoritmen sin til piler, som beskrevet
  på [symbolarket](robotvenner_symbolark.pdf).

+ Når programmererne er ferdig med koden henter de roboten sin.

+ Roboten leser pilene på arket og prøver å gjennomføre koden med
  bevegelser.

+ Resten av gruppen ser etter feil, samarbeider om å rette feilene i
  koden, og ber deretter roboten om å kjøre programmet på nytt.

  ![To bilder av robotvenner i aksjon](robotvenner-smaa-bilder.jpg)

## Regler

+ Programmererne skal _kun_ benytte de seks pilene på
  [symbolarket](robotvenner_symbolark.pdf).

+ Koppene skal være hos roboten og ikke tilgjengelig for programmererne under
  kodingen.

+ Når roboten kommer tilbake til gruppen skal de ikke snakke sammen.
  Instruksjonene er skrevet på papiret!

_Om elevene spør om regler som ikke er nevnt over kan du enten definere dem selv
basert på egen erfaring, eller be dem å bestemme reglene i gruppa_.


# Praktisk eksempel {.activity}

Det er svært nyttig å gå over et av eksemplene med samlet klasse først. Det er
en stabel blant [koppestablefigurene](robotvenner_figurer.pdf) som bare
inneholder tre kopper. Hold figuren opp for klassen og gå gjennom
eksempeløvelsen. En mulig løsning vil se ut som følger.

![Bilde av en kopp opp på to andre kopper](eksempel_01.jpg)

Plasser en stabel med kopper på et bord slik atr alle kan se den. Spør klassen
om noen kan fortelle hva du skal gjøre først. Gi dem eventuelt et hint om å se
på de seks mulige instruksjonene på [symbolarket](robotvenner_symbolark.pdf).
Det riktige svaret er **Plukk opp koppen**. Når du plukker en kopp, pass på at
den løftes slik at den er høyere enn alle de andre koppene på bordet.

Plukk opp den øverste koppen i stabelen, og mens du holder den i luften over
stabelen, spør hva som nå skal gjøres med koppen. Koppen må nå flyttes **Ett
skritt frem** (eller **Ett skritt tilbake**) minst to ganger. Legg merke til at
**Ett skritt** tilsvarer en halv koppelengde, som på figuren under.

![Bilde av hvordan steglengde er definert](eksempel_02.jpg)

Etter at dere har satt den første koppen på plass kan du gå til
tavlen. Utfordre nå klassen til i fellesskap hjelpe deg med å skrive
symbolene som behøves for å plassere alle tre koppene. En mulig
løsning vil være

![Bilde av en mulig løsning med for tre stablede kopper](eksempel_03.jpg)

Etter at hele _programmet_ er skrevet ned kan du få en elev til å utføre det,
eller du kan kjøre det selv. Si navnet på symbolene høyt etterhvert som du eller
eleven flytter på koppene. For eksempel vil programmet ovenfor uttales:

> Plukk opp koppen. Ett skritt frem. Ett skritt frem. Sett ned koppen. Ett
> skritt tilbake. Ett skritt tilbake.
>
> Plukk opp koppen. Ett skritt frem. Ett skritt frem. Ett skritt frem. Ett
> skritt frem. Sett ned koppen. Ett skritt tilbake. Ett skritt tilbake. Ett
> skritt tilbake. Ett skritt tilbake.
>
> Plukk opp koppen. Ett skritt frem. Ett skritt frem. Ett skritt frem. Sett ned
> koppen.


# Hovedøvelse {.activity}

##

## Del i grupper

Del gruppen som tidligere nevnt under [Tilpasninger](#tilpasninger). Målet er å
ha nok programmerere i gruppen til at gruppen hele tiden kommer videre.

#### Robot

Velg en _robot_ i hver gruppe, som skal vente i _robotbiblioteket_. Dette bør
være et sted langt nok unna gruppene slik at ingen roboter får med seg hvilken
stabel programmererne jobber med. Robotene kan bruke ventetiden på å øve på å
stable kopper eller til å se på reglene og spørre om noe er uklart.

#### Program

Hver gruppe bør bare jobbe med en koppestablingsfigur om gangen. De kan begynne
med å finne algoritmen for denne stabelen. Hvor mange kopper trenger de? Hvor
mange bevegelser må til for å plassere den første koppen? Den neste koppen? Er
noen kopper opp ned? Hvordan kan de instruere roboten til å snu koppen?

Når de har funnet ut av disse spørsmålene, skal programmererne skrive ned
symbolene for å lage koden på arket. Programmererne bør dobbeltsjekke koden sin
før de henter roboten fra robotbiblioteket.

#### Kjør koden

Når som roboten kommer tilbake skal alle være stille. Gruppene skal unngå å vise
bevegelser eller bruke ord for å hjelpe roboten. Roboten skal bare følge
instruksjonene pilene gir. Om gruppen oppdager en feil, kan de stoppe
programmet. De sender da roboten tilbake til robotbiblioteket, retter feilen før
de henter roboten som prøver å kjøre programmet igjen fra begynnelsen.

#### Gjenta

Hver gang en gruppe løser en oppgave velge de en ny robot som sendes til
robotbiblioteket. Gruppen starter også med en ny koppestablingsfigur, helst
vanskeligere enn den forrige.

Dette fortsetter til alle i gruppen har vært robot en gang, man går tom for tid,
eller koppestablingsfigurene er vanskelige nok til å snakke om funksjoner (se
[Ekstraoppgaver](#ekstraoppgaver) nedenfor).

### Tips {.protip}

Om gruppene er i ferd med å gå tom for koppestablingsfigurer kan du utfordre dem
til å lage sine egne!


# Ekstraoppgaver {.activity}

Om det er nok tid, så er dette en flott mulighet til å introdusere nyttigheten
av _funksjoner_.

#### Introduksjon

Samle klassen og fortell dem at du vil vise dem en spesiell koppestablingsfigur
som de skal kode på rekordtid ... Vis dem så dette bildet:

![Bilde av 17 kopper stablet oppå hverandre](eksempel_04.jpg)

Du vil mest sannsynlig høre surmuling, fnising og til og med at dette
er umulig. Spør klassen hva problemet er? Hvorfor er denne stabelen så
problematisk?

Denne stabelen virker vanskelig, fordi hver ekstra kopp i bredden
legger til to ekstra piler med **Ett skritt frem** og to ekstra piler
med **Ett skritt tilbake**. For å skrive kode for denne figuren vil
etterhvert instruksjonene se slik ut:

![Bilde av koden for å flytte en kopp](eksempel_05.png)

Ofte vil elevene begynne å forkorte instruksjonene, for eksempel ved å
skrive tall etter pilene:

![Bilde av hvordan forkorte instruksjonene](eksempel_06.jpg)

Under hovedøvelsen anbefales ikke dette. Minn elevene på at de kun
skal bruke de seks instruksjonene på symbolarket. Til disse mer
kompliserte oppgavene trenger vi kraftigere instruksjoner. Gi elevene
ros for at de tenkte selv og oppdaget behovet for funksjoner.

#### Forklar

Vis klassen at en pil etterfulgt av et tall er en smart måte å
indikere at en instruksjon skal gjentas flere ganger. Ved å tillate
dette, lager vi egentlig bare et nytt symbol som kan brukes for å
unngå unødvendig repetisjon. Dette er nettopp ideen bak funksjoner.

Utfordre klassen til å finne den lengste rekken med repeterende kode
for hver kopp-plassering. Som instruktør kan du godta alle slags
grupperinger som gir mening, men de vil nok ligne noe av det vi så
tidligere:

![Bilde av pil notasjon med x som repitisjon](eksempel_07.jpg)

Dette er en god begynnelse, men det kan forenkles ytterligere. Om vi
plasserer pillene med klokken (starter på toppen), og setter dem
sammen i èn får vi noe som ser slik ut:

![Bilde av symbolene plassert med klokken](eksempel_08.jpg)

Her er **x** antall skritt vi først må flytte frem og deretter
tilbake. Denne **x**'en blir _parameteren_ til vår funksjon.

#### Parametere

Ovenfor har vi et pilsymbol som minner om de tidligere symbolene, men vi har
også introdusert en måte å inkludere mer informasjon om hvor mange ganger vi vil
at pilene framover og bakover skal brukes. I dataverdenen blir denne ekstra
informasjonen kalt _parameter_. Disse parametrene kan brukes for å tilpasse
allerede nyttige funksjoner til flere forskjellige situasjoner.

#### Omstabling

Nå som klassen har dette nye symbolet kan de prøve å løse en av de mer
krevende koppestablefigurene. Gruppene kan samarbeide om de trenger
ekstra kopper.
