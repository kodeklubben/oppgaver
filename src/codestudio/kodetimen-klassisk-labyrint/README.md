---
title: "Kodetimen: Klassisk labyrint"
author: "Carl A. Myrland" 
language: 
---


# Om oppgaven {.activity}

I denne oppgaven møter elevene en spillpreget tilnærming til de grunnleggende konseptene innen programmering. Alle konseptene forklares med videoer underveis i oppgaven, på engelsk med norsk tekst. For elever på mellomtrinnet bør innholdet i videoene oversettes av lærer ved behov. 

Dette er den opprinnelige Kodetimen-oppgaven, som har blitt litt oppdatert og finpusset gjennom årenes løp. En flott "kom i gang"-oppgave for alle fra ca mellomtrinn og oppover.

## Oppgaven passer til: {.check}

 **Fag**: Programmering, Matematikk

**Anbefalte trinn**: 5.-7. klasse, 8.-10. klasse, Videregående Skole

**Tema**: Blokkbasert, Stegbasert

**Tidsbruk**:

## Kompetansemål {.challenge}

**Matematikk, 5. årstrinn**:
- [ ] lage og programmere algoritmar med bruk av variablar, vilkår og lykkjer

**Matematikk, 8. årstrinn**:
- [ ] utforske korleis algoritmar kan skapast, testast og forbetrast ved hjelp av programmering

## Forslag til læringsmål {.challenge}

- [ ] Elevene har kjennskap til grunnleggende begreper i programmering og deres funksjon/bruksområder.
- [ ] Elevene kan løse enkle utfordringer ved hjelp av programmering.

## Forslag til vurderingskriterier {.challenge}

Det er mange ulike måter man kan vurdere et programmeringsprosjekt, og her må en
selv vurdere hva som er den beste måten ut ifra hvilket fag man jobber i,
hvilken aldergruppe og hviklet nivå elevene er på, hva man ønsker å teste og
hvor mye tid man har til rådighet til å jobbe med prosjektet. I vårt
[lærerdokument](https://github.com/kodeklubben/oppgaver/wiki/Hvordan-undervise-i-og-vurdere-programmering){target=_blank} har vi blant
annet beskrevet ulike måter dette kan gjøres på, tillegg til en del andre
nyttige tips til hvordan man underviser i programmering.

## Forutsetninger og utstyr {.challenge}

**Forutsetninger**:
- [ ] Ingen

**Utstyr**:
- [ ] Minimum 1:2-dekning med PC/læringsbrett, slik at elevene kan jobbe parvis.

## Fremgangsmåte

Vi anbefaler å se forklaringsvideoene som følger opplegget i forkant, du finner disse nederst på siden, under "Eksterne ressurser". Her følger en svært forenklet forklaring av de ulike konseptene som introduseres: 

# Steg 1: Oppgave 1-5: Enkle sekvenser {.activity}

- [ ] Enkle sekvenser der elevene instruerer Angry Bird-en hvordan den skal bevege seg steg for steg i enkle labyrinter.

# Steg 2: Oppgave 6-9: Enkle sekvenser med løkker {.activity}

- [ ] Her introduseres enkle løkker som kan benyttes for å gjenta bestemte instruksjoner flere ganger, i stedet for å måtte skrive hvert enkelt steg i koden.

# Steg 3: Oppgave 10-13: Gjenta til-løkker {.activity}
- [ ] "Gjenta til"-løkker introduseres. "Gjenta til"-løkker kjøres igjen og igjen helt til det ønskede målet er nådd, uavhengig av om det er 2 eller 2000 ganger. Forløper til neste konsept;

# Steg 4: Oppgave 14-17: Vilkår: Hvis {.activity}
- [ ] Når vi bruker vilkår, eller "hvis-test" (If-statement), ber vi koden vår om å sjekke om et gitt vilkår er innfridd. Hvis vilkåret er innfridd, skal noe nytt skje. Hvis ikke, fortsetter koden å kjøre som før. Dette ligner mye på "gjenta til"-løkker.

# Steg 5: Oppgave 18-20: Vilkår: Hvis/ellers {.activity}
- [ ] Litt mer avanserte vilkår som kan håndtere flere ulike utfall av en hvis-test. Disse kalles "Hvis/ellers", eller "If/else-statements" på engelsk. Her sjekker vi helt enkelt om et gitt vilkår er innfridd, og hvis ja - 'gjør dette'. ELLERS; 'gjør noe annet'. 

## Eksterne ressurser {.challenge}

- [ ] Video 1: [Intro til oppgaven](https://youtu.be/bQilo5ecSX4){target=_blank}
- [ ] Video 2: [Løkker](https://youtu.be/mgooqyWMTxk){target=_blank}
- [ ] Video 3: [Gjenta til](https://youtu.be/G2hdlhDYICw){target=_blank}
- [ ] Video 4: [Hvis-test](https://youtu.be/m2Ux2PnJe6E){target=_blank}
- [ ] Video 5: [Hvis/ellers](https://youtu.be/QM8fAy47kHc){target=_blank}