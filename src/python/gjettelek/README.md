---
title: Lærerveiledning - Gjettelek
author: Øistein Søvik, Vegard Tuset
language: nb
---


# Om oppgaven {.activity}

I denne oppgaven skal vi lage et enkelt spill som kalles for gjetteleken. Målet
er at programmet skal velge et tilfeldig tall mellom 1 og 100, og brukeren skal
prøve å gjette tallet. Er tallet du gjetter for lavt så sier programmet gjett
høyere, og tilsvarende sier programmet gjett lavere om tallet du gjettet var for
høyt.

## Oppgaven passer til: {.check}

__Fag__: Programmering, IT1

__Anbefalte trinn__: 7. trinn - VG2

__Tema__: Brukerinteraksjon, while-løkker, spill, tilfeldig, funksjoner

__Tidsbruk__: Enkelttime

## Kompetansemål {.challenge}

- [ ] __IT1, VG2__: lage og bruke egne og andres funksjoner med og uten
  parametre og returverdier

- [ ] __IT1, VG2__: forklare hva en algoritme er, og selv skrive strukturert og
  effektiv kode for å løse små problemer

- [ ] __IT1, VG2__: lese, strukturere, analysere og kommentere programkode

- [ ] __Programmering, 10. trinn__: bruke grunnleggende prinsipper i
  programmering, slik som variabler, løkker, vilkår og funksjoner, og reflektere
   over bruken av disse

## Forslag til læringsmål {.challenge}

- [ ] Eleven klarer å tolke feilmeldinger og endre koden sin basert på disse

- [ ] Eleven klarer å generere tilfeldige tall mellom 1 og 100

- [ ] Eleven er i stand til å dele opp koden sin i logiske funksjoner

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
  oppgaven, for eksempel ved å gjøre en eller flere av variasjonene nedenfor.

## Forutsetninger og utstyr {.challenge}

- [ ] __Forutsetninger__: Kjennskap til if-setninger, while-løkker og
  random-biblioteket.

- [ ] __Utstyr__: Datamaskin med Python installert.

## Fremgangsmåte

Her kommer tips, erfaring og utfordringer til de ulike stegene i den faktiske
oppgaven. [Klikk her for å se
oppgaveteksten.](../gjettelek/gjettelek.html){target=_blank}

_Vi har dessverre ikke noen tips, erfaringer eller utfordringer tilknyttet denne
oppgaven enda._

## Variasjoner {.challenge}

- [ ] Klarer du å skrive om koden slik at brukeren bare får 12 forsøk?

- [ ] Siden vi bare har tall mellom 1 og 100 kan vi alltid gjette tallet på 7
  forsøk eller færre. Klarer du dette selv?

- [ ] Klarer du å forstå hvorfor 7 forsøk alltid er nok? Prøv med tallene mellom
  1 og 10 først, ser du noe mønster?

## Eksterne ressurser {.challenge}

- [ ] Foreløpig ingen eksterne ressurser
