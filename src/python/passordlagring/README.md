---
title: Lærerveiledning - Trygg lagring av passord
level: 3
language: nb
---

# Om oppgaven {.activity}

Denne oppgaven inngår i en serie om kryptografi, og handler om hvordan
man kan lagre passord på en trygg måte, noe som igjen forklarer hvorfor
man bør lage passordene sine på spesielle måter. Det anbefales å gå
gjennom følgende oppgaver før man starter på denne:

- [Hemmelige koder](../hemmelige_koder/hemmelige_koder.html)
- [Hash-funksjoner](../hash-funksjoner/hash-funksjoner.html)

Oppgaven er ikke testet på hele målgruppen, så tilbakemeldinger på nivået
og egnede trinn er velkomment.

## Oppgaven passer til: {.check}

__Fag__: Programmering

__Anbefalte trinn__: 8. trinn--VG3

__Tema__: Kryptografi, passord, IT-sikkerhet

__Tidsbruk__: Dobbeltime

## Kompetansemål {.challenge}

- [ ] __Valgfag programmering__: Prinsipper som ligger til grunn for
      god programmeringspraksis inngår også i hovedområdet, deriblant
      forklaring og dokumentasjon av løsninger og programkode; vurdering
      og analyse av egen og andres programkode (Fra hovedområdene)
- [ ] __Valgfag programmering__: omgjøre problemer til konkrete delproblemer

## Forslag til læringsmål {.challenge}

- [ ] Elevene forstå hvorfor passord ikke bør lagres i klartekst
- [ ] Elevene forstår hvorfor man bør salte passord
- [ ] Elevene forstår hvorfor man ikke ønsker å bruke raske funksjoner
      for å hashe passord.

## Forslag til vurderingskriterier {.challenge}

- [ ] Eleven oppnår middels måloppnåelse ved å fullføre oppgaven
- [ ] Eleven oppnår høy måloppnåelse ved å etterpå kunne forklare
      hvorfor noen passord er bedre enn andre, og hvorfor enkle
      erstatningsteknikker som "l" til "1" og "e" til "3" ikke gir
      ekstra sikkerhet

## Forutsetninger og utstyr {.challenge}

- [ ]  __Forutsetninger__: God kjennskap til Python. Gjennomført
       tidligere oppgaver som beskrevet over.
- [ ]  __Utstyr__: Datamaskin med Python 3.4 eller høyere installert

## Fremgangsmåte

Vi har dessverre ikke noen konkrete tips, erfaringer eller utfordringer
tilknyttet denne oppgaven enda.

På de laveste trinnene kan temaet kan virke matematisk krevende når en
ser på det første gang. Derfor kan det kanskje være nyttig å først og
fremst angripe det fra et programmeringsperspektiv, for koden i seg
selv er ikke særlig komplisert. I neste omgang kan man da bruke det en
har programmert for å forstå matematikken bedre.

## Variasjoner {.challenge}

## Eksterne ressurser {.challenge}
