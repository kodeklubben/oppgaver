---
title: "Lærerveiledning - Python: Tilfeldig"
author: Stein Olav Romslo og Susanne Rynning Seip
language: nb
---


# Om oppgaven {.activity}

I denne oppgaven skal elevene lage kode som gjør at micro:bit-en viser noe tilfeldig på skjermen.

## Oppgaven passer til: {.check}

__Fag__: IT1, IT2, Matematikk, Programmering

__Anbefalte trinn__: 5. trinn - VG3

__Tema__: Tilfeldighet, Løkker, Variabler, Innebygde funksjoner

__Tidsbruk__: Dobbelttime

## Kompetansemål {.challenge}

- [ ] __Matematikk, 5. trinn:__ diskutere tilfeldighet og sannsynlighet i spill og praktiske situasjoner og knytte det til brøk

- [ ] __Matematikk, 9. trinn:__ simulere utfall i tilfeldige forsøk og beregne sannsynligheten for at noe skal inntreffe, ved å bruke programmering

- [ ] __Fordypning i matematikk, 10. trinn:__ lage, utføre og presentere oppgaver knyttet til sannsynlighetsregning

- [ ] __Programmering, 10. trinn:__ bruke flere programmeringsspråk, deriblant minst ett som er tekstbasert

- [ ] __IT1, VG2:__ lese, strukturere, analysere og kommentere programkode

- [ ] __IT1, VG2:__ lage og bruke egne og andres funksjoner med og uten parametre og returverdier

- [ ] __IT2, VG3:__ generalisere løsninger, lage gjenbrukbar programkode og benytte eksisterende kode i nye programmer

## Forslag til læringsmål {.challenge}

- [ ] Elevene kan samtale om tilfeldighet og hvordan det fungerer i en
  datamaskin.

- [ ] Elevene kan lage kode som velger tilfeldige elementer fra en liste.

- [ ] Elevene kan lese kode og kommentarer og videreutvikle det etter egne
  behov.

## Forslag til vurderingskriterier {.challenge}

- [ ] Oppgaven er grunnleggende, og kan ikke brukes alene for vurdering av
  kompetansemålet.

## Forutsetninger og utstyr {.challenge}

- [ ] __Forutsetninger__: Oppgaven er en introduksjon til micro python, men det er en fordel å ha programmert med blokk-kode for micro:bit tidligere og å kunne noe engelsk.

- [ ] __Utstyr__: Datamaskin med tilgang til Internett, micro:bit og micro-usb-kabel.<br/><br/>
Vi anbefaler å bruke [mu editor](https://codewith.mu/){target=_blank}. Det er instruksjoner for hvordan man laster ned Mu på nettsiden via linken.<br/><br/>
Det er også mulig å bruke micro:bits egen [online-editor](https://python.microbit.org/v/2.0){target=_blank}.

## Fremgangsmåte

Her kommer tips, erfaring og utfordringer til de ulike stegene i den faktiske
oppgaven. [Klikk her for å se
oppgaveteksten.](../python_random/python_random_nb.html){target=_blank}

### Mu editor
Skriv koden i editor-vinduet og trykk på “Flash”-knappen for å laste koden over på micro:biten. Hvis det ikke fungerer, sørg for at micro:biten har dukket opp som en USB-enhet på datamaskinen.

### Micro:bit online-editor
Skriv koden i nettleseren, last ned på datamaskinen og dra filen over til micro:biten.

## Variasjoner {.challenge}

- [ ] Elevene kan endre koden slik at det er mulig å jukse ved å holde inne en
  knapp eller å holde micro:bit-en på en bestemt måte.

## Eksterne ressurser {.challenge}

- [ ] Foreløpig ingen eksterne ressurser...
