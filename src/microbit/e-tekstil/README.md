---
title: "PXT: eTekstil: Tekstil og elektronikk!"
author: "Carl A. Myrland"
language: "nb"
---


# Lærerveiledning til eTekstil - innføring i tekstil og elektronikk {.intro}

# Om oppgaven {.activity}

I denne oppgaven skal elevene lage en valgfri filt-figur, montere LED-pærer på den, sy med strømførende sytråd og programmere mønster lysene skal blinke i, ved hjelp av BBC Micro:bit og blokkprogrammering i MakeCode. Oppgaven kan utvides og tilpasses alle aldersgrupper og erfaringsnivåer fra ca. 4. trinn og opp.

## Oppgaven passer til: {.check}

 __Fag__: Matematikk, kunst & håndverk, naturfag

__Anbefalte trinn__: 4.-5. og oppover

__Tema__: Innføring i tekstil og elektronikk - kreativ bruk av elektronikk sammen med fysiske produkter

__Tidsbruk__: 90 min

## Kompetansemål etter 4. årstrinn{.challenge}

__Matematikk__:

- [ ] lage algoritmar og uttrykkje dei ved bruk av variablar, vilkår og lykkjer

__Kunst og håndverk__:
- [ ] bruke håndverktøy og sammenføyningsteknikker i tre, leire og tekstil på en miljøbevisst og trygg måte

 __Naturfag__:
- [ ] designe og lage et produkt basert på en kravspesifikasjon
- [ ] utforske teknologiske systemer som er satt sammen av ulike deler, og beskrive hvordan delene fungerer og virker sammen

## Kompetansemål etter 7. årstrinn{.challenge}

__Matematikk__:
- [ ] lage og programmere algoritmar med bruk av variablar, vilkår og lykkjer


__Kunst og håndverk__:
- [ ] bruke ulike håndverktøy og elektriske verktøy for å bearbeide og sammenføye harde, plastiske og myke materialer på en trygg og miljøbevisst måte

__Naturfag__:
- [ ] utforske, lage og programmere teknologiske systemer som består av deler som virker sammen
- [ ] designe og lage et produkt basert på brukerbehov


## Forslag til læringsmål {.challenge}

- [ ] Eleven kjenner til noe grunnleggende funksjonalitet i BBC Micro:bit
- [ ] Eleven kjenner til begrepet "elektronikk" og har grunnleggende forståelse for hva det
- [ ] Eleven har grunnleggende kjennskap til hvordan elektronikk kan programmeres
- [ ] Eleven har fått uttrykke kreativitet gjennom å utforske kombinasjonen av tradisjonelle håndverksteknikker og moderne teknologi
- [ ] Eleven har grunnleggende forståelse for hva en algoritme er, og kan bruke noen grunnleggende begreper i samtale om programmering

## Forslag til vurderingskriterier {.challenge}

Det er mange ulike måter man kan vurdere et programmeringsprosjekt, og her må en
selv vurdere hva som er den beste måten ut ifra hvilket fag man jobber i,
hvilken aldergruppe og hviklet nivå elevene er på, hva man ønsker å teste og
hvor mye tid man har til rådighet til å jobbe med prosjektet. I vårt
[lærerdokument](https://github.com/kodeklubben/oppgaver/wiki/Hvordan-undervise-i-og-vurdere-programmering){target=_blank} har vi blant
annet beskrevet ulike måter dette kan gjøres på, tillegg til en del andre
nyttige tips til hvordan man underviser i programmering.

## Forutsetninger og utstyr {.challenge}

__Forutsetninger__:
- [ ] Være kjent med makecode.microbit.org

__Utstyr pr elev/par__:
- [ ] 1 BBC Micro:bit med USB-kabel og/eller batteripakke
- [ ] 2 LED-pærer
- [ ] 15 x 15 cm filtstykke
- [ ] Saks
- [ ] Strømførende (konduktiv) sytråd
- [ ] Synål
- [ ] Rundtang
- [ ] To kabler med krokodilleklemmer
- [ ] PC/iPad (Android-nettbrett anbefales ikke)



## Fremgangsmåte

_Vi har dessverre ikke noen tips, erfaringer eller utfordringer tilknyttet denne
oppgaven enda._

## Variasjoner {.challenge}

- [ ] Lag en bamse eller lignende tøyfigur fylt med vatt, som elevene kan ta med hjem.
- [ ] Eldre eller mer erfarne elever kan kombinere flere materialer og teknikker, for eksempel 3D-printing, vinylkutting, treverk eller papp til å designe egne produkter som gjør bruk av elektronikk.
- [ ] Utvid arbeidet med å for eksempel lage arbeidslogg, lage en presentasjon av produktet, en skriftlig innlevering (rapport), eller andre, tverrfaglige elementer som trekker språkfagene inn i læringsarbeidet.

## Eksterne ressurser {.challenge}

- [ ] Korte videoer om hvordan man kobler til og programmerer diverse elektronikk med microbit: [Vitensenter.no](https://www.vitensenter.no/superbit/tips-triks-og-feilsoeking){target=_blank}
