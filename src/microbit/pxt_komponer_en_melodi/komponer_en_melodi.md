---
title: "PXT: Komponer en melodi"
author: Kolbjørn Engeland
language: nb
---


# Introduksjon {.intro} 

I denne oppgaven skal vi koble micro:biten til hodetelefoner eller en liten 
høyttaler og spille av en melodi du koder selv. 

Vi trenger litt ekstra utstyr:
- 2 ledninger med krokodilleklemmer
- Hodetelefoner eller 1 buzzer (en liten høyttaler)

Micro:biten har fem store tilkoblinger på brettet, som vi kaller porter. Disse 
er koblet til store hull og er merket: 0, 1, 2, 3V og GND, på micro:biten. 

![Bilde av en micro:bit og påkoblede krokodilleklemmer](kontakt.png)

GND porten blir brukt for å fullføre en krets. Hvis du holder på GND-porten med 
en hånd, kan du programmere micro:biten til å oppdage at du berører 0, 1 eller 
2 pinnen med den andre hånden (da bruker du kroppen din til å fullføre en 
elektrisk krets). Dette kan du bruke for å få micro:biten til å gjøre eller 
vise ulike ting. Du kan også få micro:biten til å sende signaler ut gjennom 
portene. For eksempel kan du programmere micro:biten til å sende ut lyd, og 
kobler du på en høyttaler med krokodilleklemmer, kan du høre på lyden. 

Du kan lese mer om portene på micro:biten her:
[microbit.org](https://microbit.org/no/guide/hardware/pins/){target=_blank}


# Steg 1: Interaksjon {.activity}

## Sjekkliste {.check}

- [ ] Finn `når knapp A trykkes`-klossen. Du kan finne den i `Inndata`
-kategorien. 

	![Bilde av når knapp A trykkes klossen](Knapp_A_trykkes.png)


# Steg 2: Komponer melodi {.activity}

Du kan nå komponere din helt egen sang som spilles når knapp A trykkes. Du kan 
selv bestemme hvilke toner som skal spilles, og hvor lenge de skal spilles.
Og setter du sammen tonene får du en melodi. Vi skal nå vise hvordan vi kan 
komponere den velkjente 'Happy birthday'. Skriver vi den som noter ser den slik 
ut:

	![Bilde av noter for Happy Birthday](noter.png)

## Sjekkliste {.check}

- [ ] Du starter med å legge inn en `spill tone` kloss fra `Musikk`-kategorien. 
	![Bilde av spill-tone klossen klossen](spill_tone.png)
	
Merk at her kan du bestemme hvilken tone som skal spilles og hvor lenge den skal 
spilles. 

- [ ] Du starter med velge tonen `midtre D` inne i `spill tone` klossen. Da må 
du finne riktig tangent på piano-klaviaturet som dukker opp!
	![Bilde av velg-tone klossen klossen](velg_tone.png)

- [ ] Deretter velger du i hvor mange takter tonen skal spilles. Velg 
`1/2 takt` inne i `spill tone` klossen. 
	![Bilde av velg-tone klossen klossen](velg_takt.png)

Nå får du spilt av den første tonen. Du må nå legge til resten av tonene for å 
få hele sangen. Ett lite triks er da å kopiere den første `spill tone` klossen 
ved å klikke med høyre musetast på klossen:
	![Bilde av velg-tone klossen klossen](kopier_blokk.png)
 
- [ ] Lag kode for å spille av 'Happy birthday to you'. Da trenger du seks 
`spill tone` klosser.
	![Bilde av velg-tone klossen klossen](forste_linje.png)
	
- [ ] Lag kode for å spille av 'Happy birthday to you' andre gang: Da trenger 
du seks nye `spill tone` klosser.
	![Bilde av velg-tone klossen klossen](andre_linje.png)
	
	- [ ] Lag kode for å spille av 'Happy birthday dear Ole': Da trenger du 
	sju nye `spill tone` klosser.
	![Bilde av velg-tone klossen klossen](tredje_linje.png)
	
	- [ ] Lag kode for å spille av 'Happy birthday to you' dor siste gang: Da 
	trenger du enda seks nye `spill tone` klosser.
	![Bilde av velg-tone klossen klossen](fjerde_linje.png)


# Steg 3: Gjør klart til lyd {.activity}

*Micro:biten har ikke høytalere. Derfor må vi koble til en buzzer eller 
hodetelefoner. Måten vi kobler til en buzzer er litt forskjellig fra måten 
vi kobler til hodetelefoner. Først kommer en sjekkliste for hvordan du kobler 
til en buzzer, og etter det kommer sjekklisten for om du bruker hodetelefoner.*

## Buzzer sjekkliste {.check}

- [ ] Fest en ledning fra port 0 på micro:biten til pinnen som det står pluss 
(+) ved på buzzeren. 

- [ ] Fest den andre ledningen fra der det står GND på micro:biten til den 
andre pinnen på buzzeren.

## Hodetelefoner sjekkliste {.check}

- [ ] Fest en ledning fra GND-porten på micro:biten til helt øverst på den 
metaliske delen av hodetelefonene.

- [ ] Fest den andre ledningen fra port 0 på micro:biten til helt nederst på 
den metalliske delen av hodetelefonene.

- [ ] Simulatoren viser hvordan det nå skal se ut:

	![Bilde av hvordan man kobler til hodetelefoner](tilkobling_lyd.png)

## Test prosjektet {.flag}

*Nå er det tid for å se om micro:biten klarer å spille melodien du har 
komponert!*

- [ ] Last ned prosjektet til micro:biten og lytt!


# Steg 4: Non utfordringer {.activity}

*Noen forslag til endringer og utvidelser, men prøv selv dine ideer!*

## Flere ideer {.check}

Du har nå lært hvordan du kan skrive en melodi i micro:biten. Nedenfor er noen 
ideer til videreutvikling, men finn gjerne på noe
helt eget!

- [ ] Kan du endre hvor fort melodien spilles? 

- [ ] Kan du spille melodien to ganger? 

- [ ] Kan du spille en annen melodi når knapp B trykkes?
