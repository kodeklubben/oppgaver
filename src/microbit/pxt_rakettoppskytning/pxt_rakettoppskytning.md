---
title: "PXT: Rakettoppskytning"
author: Helene Isnes
language: nb
---


# Introduksjon {.intro}
Her skal vi først telle ned fra fem, og så lage en animasjon av en rakett som flyr av gårde.


# Steg 1: Nedtelling {.activity}

Først skal vi lage nedtelleren. Du vil at tallet 5 skal vises i ett sekund, så 4, så 3 osv. Dette kan du få til ved å bruke en kombinasjon av blokkene `vis tall` og `pause` fra `Basis` kategorien.


## Sjekkliste {.check}

- [ ] Få micro:biten til å telle ned fra 5. *Husk at 1000 ms er det samme som 1 sekund*	

- [ ] Koden burde nå se slik ut:

![Bilde som viser nedtelling med `pause` og `vis tall` blokker](nedtelling.png)

# Steg 2: Raketten {.activity}

Nå som vi har fått til nedtellingen trenger vi en rakett. Min rakett ser slik ut:

![Bilde som viser raketten vi skal skyte opp](rakett.png)

Du kan designe raketten din akkurat som du vil.


## Sjekkliste {.check}

- [ ] For å skape et inntrykk av at raketten skytes opp, tegner du nye bilder på skjermen hele tiden slik at det ser ut som om raketten flytter seg litt og litt. Bildene du tegner legger du etter koden i steg 1. 

Eksempel på bilder du kan ende opp med:

![Viser klossen show leds hvor en rad av raketten er synlig](start_rakett.png) ![Viser klossen show leds hvor to rader av raketten er synlig](trinn2_rakett.png) ![Viser klossen show leds hvor tre rader av raketten er synlig](trinn3_rakett.png) ![Viser klossen show leds hvor fire rader av raketten er synlig](trinn4_rakett.png) ![Bilde som viser hele raketten](rakett.png) ![Viser klossen show leds hvor en rad av raketten er forsvunnet](trinn6_rakett.png) ![Viser klossen show leds hvor to rader av raketten er forsvunnet](trinn7_rakett.png) ![Viser klossen show leds hvor tre rader av raketten er forsvunnet](trinn8_rakett.png) ![Viser klossen show leds hvor fire rader av raketten er forsvunnet](trinn9_rakett.png)


# Videre arbeid {.activity}

- [ ] Synes du noe går for fort? Legg til et par `pause`-klosser da vel!

- [ ] Kanskje raketten trenger noen flammer etter seg? Kanskje den faller ned igjen? Eller kanskje det skal komme en ny rakettoppskytning hver gang du trykker A? Her er det bare fantasien som setter grenser, og husk at det er lov å leke seg!


## Utfordring {.challenge}

- [ ] Kan man løse nedtellingen med løkker? Hvordan?
