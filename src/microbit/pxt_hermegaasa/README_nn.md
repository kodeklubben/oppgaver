---
title: "Lærarrettleiing - PXT: Hermegåsa"
author: Stein Olav Romslo
language: nn
---


# Om oppgåva {.activity}

I denne oppgåva skal elevane jobbe saman om å lage eit spel der målet er å
raskast mogleg herme etter det spelleiaren bestemmer.

## Oppgåva passar til: {.check}

__Fag__: Programmering, IT, teknologi i praksis.

__Anbefalte trinn__: 5. trinn - VG3

__Tema__: Samarbeid, reaksjonsevne, brukarinteraksjon

__Tidsbruk__: Dobbelttime

## Kompetansemål {.challenge}

- [ ] __Programmering, 10. trinn:__ bruke grunnleggjande prinsipp i
  programmering, slik som løkker, testar, variablar, funksjonar og enkel
  brukarinteraksjon

- [ ] __IT2, VG3:__ utvikle og setje saman delprogram

- [ ] __IT2, VG3:__ programmere med val og gjentakingar

- [ ] __Teknologi i praksis, 10. trinn:__ framstille produktet med eigna
  materiale, komponentar, og funksjonelle teknologiske løysingar

## Forslag til læringsmål {.challenge}

- [ ] Elevane kan lage kode som sender meldingar mellom fleire
  micro:bit-einingar.

- [ ] Elevane kan lage kode som sjekkar svarmeldinga opp mot den sendte
  meldinga.

- [ ] Elevane kan diskutere enkle problemstillingar kring datasikkerheit.

- [ ] Elevane kan bryte ned eit større program i små delprogram, setje dei saman
  og få dei til å fungere for å løyse heile utfordringa.

## Forslag til vurderingskriterium {.challenge}

- [ ] Oppgåva er grunnleggjande, og kan ikkje brukast åleine for å vurdere
  kompetansemålet.

## Føresetnader og utstyr {.challenge}

- [ ] __Føresetnader__: Oppgåva er ein introduksjon til micro:bit, og krev
  ingen forkunnskapar eller erfaring.

- [ ] __Utstyr__: Datamaskin med tilgang til Internett, ein micro:bit med
  micro-usb-kabel, 2-5 micro:bit-ar med straumforsyning (micro-usb-kablar eller
  batteri).

## Framgangsmåte

Her kjem tips, erfaringar og utfordringar til dei ulike stega i den faktiske
oppgåva. [Klikk her for å sjå
oppgåveteksten.](../pxt_hermegaasa/hermegaasa_nn.html){target=_blank}

_Me har diverre ikkje nokon tips, erfaringar eller utfordringar tilknytta denne
oppgåva endå._

## Variasjonar {.challenge}

- [ ] Legg til fleire element som spelarane kan reagere på, til dømes rørsler.

- [ ] Endre koden slik at spelleiar-micro:bit-en automatisk vel ei tilfeldig
  oppgåve.

- [ ] Endre koden slik at spelarane kan jukse.

- [ ] Endre koden slik at det ikkje er mogleg for spelarane å jukse.

## Eksterne ressursar {.challenge}

- [ ] Førebels ingen eksterne ressursar...
