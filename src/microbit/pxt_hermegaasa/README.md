---
title: "Lærerveiledning - PXT: Hermegåsa"
author: Stein Olav Romslo og Susanne Rynning Seip
language: nb
---


# Om oppgaven {.activity}

I denne oppgaven skal elevene jobbe sammen om å lage et spill der målet er å
raskest mulig herme etter det spillederen bestemmer.

## Oppgaven passer til: {.check}

__Fag__: Matematikk, Naturfag, Programmering, Teknologi og design, Teknologi og forskningslære

__Anbefalte trinn__: 5. trinn - VG3

__Tema__: Spill, Radio, Samarbeid, Reaksjonsevne, Brukerinteraksjon

__Tidsbruk__: Dobbelttime

## Kompetansemål {.challenge}

- [ ] __Fordypning i matematikk, 10. trinn:__ diskutere, planlegge, lage og vurdere spilldesign og egne spill

- [ ] __Naturfag, 7. trinn:__ utforske, lage og programmere teknologiske systemer som består av deler som virker sammen

- [ ] __Naturfag, 10. trinn:__ utforske, forstå og lage teknologiske systemer som består av en sender og en mottaker

- [ ] __Programmering, 10. trinn:__ bruke grunnleggende prinsipper i programmering, slik som variabler, løkker, vilkår og funksjoner, og reflektere over bruken av disse

- [ ] __Teknologi og design, 10. trinn:__ velge og bruke ulike materialer og verktøy i arbeidet med prototyper for teknologiske produkt

- [ ] __Teknologi og forskningslære X og 1, VG2:__ utforske analoge og digitale signal fra sensorer

- [ ] __Teknologi og forskningslære 1, VG2:__ bruke og programmere mikrokontroller for å utvikle et produkt

## Forslag til læringsmål {.challenge}

- [ ] Elevene kan lage kode som sender meldinger mellom flere micro:bit-enheter.

- [ ] Elevene kan lage kode som sjekker svarmeldingen opp mot den sendte
  meldingen.

- [ ] Elevene kan diskutere enkle problemstillinger rundt datasikkerhet.

- [ ] Elevene kan bryte ned et større program i små delprogrammer, sette dem
  sammen og få dem til å fungere for å løse hele utfordringen.

## Forslag til vurderingskriterier {.challenge}

- [ ] Oppgaven er grunnleggende, og kan ikke brukes alene for vurdering av kompetansemålet.

## Forutsetninger og utstyr {.challenge}

- [ ] __Forutsetninger__: Oppgaven er en introduksjon til micro:bit, og krever ingen forkunnskaper eller erfaring.

- [ ] __Utstyr__: Datamaskin med tilgang til Internett, en micro:bit med
  micro-usb-kabel, 2-5 micro:bit-er med strømforsyning (micro-usb-kabler eller
  batterier).

## Fremgangsmåte

Her kommer tips, erfaring og utfordringer til de ulike stegene i den faktiske
oppgaven. [Klikk her for å se
oppgaveteksten.](../pxt_hermegaasa/hermegaasa.html){target=_blank}

_Vi har dessverre ikke noen tips, erfaringer eller utfordringer tilknyttet denne
oppgaven enda._

## Variasjoner {.challenge}

- [ ] Legg til flere elementer som spillerne skal reagere på, for eksempel
  bevegelser.

- [ ] Endre koden slik at spilleder-micro:bit-en automatisk velger en tilfeldig
  oppgave.

- [ ] Endre koden slik at spillerne kan jukse.

- [ ] Endre koden slik at det ikke er mulig for spillerne å jukse.

## Eksterne ressurser {.challenge}

- [ ] Foreløpig ingen eksterne ressurser...
