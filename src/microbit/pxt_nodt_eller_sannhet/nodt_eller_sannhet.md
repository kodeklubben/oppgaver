---
title: "PXT: Nødt eller sannhet"
author: Helene Isnes
language: nb
---


# Introduksjon {.intro}

I denne oppgaven skal du lage spillet nødt eller sannhet. Når knapp A trykkes, skal en tilfeldig utfording vises på micro:biten og når knapp B trykkes skal et tilfeldig spørsmål bli vist. 


# Steg 1: Lag listene {.activity}

*Det første du må gjøre er å lage to lister som inneholder utfordringer og spørsmål. Vi bruker lister siden de kan inneholde mange elementer (her: spørsmål eller utfordringer), og dette kan vi bruke senere når vi skal hente et tilfeldig spørsmål eller utfordring.*

## Sjekkliste {.check}

- [ ] Lag to lister og lagre dem i variabler. Den ene listen skal inneholde utfordringer og den andre listen skal inneholde spørsmål. Du må selv finne ut hvordan du skal gjøre dette, men for å lage listene kommer du til å trenge  klossen under som du finner i `Avansert` -> `Lister`:

![Bilde for å vise hvilken kloss en bruker for å lage en liste](lage_liste.png)

## {.tip}

Eksempel på spørsmål: Er du redd for edderkopper?

Eksempel på utfordring: Syng en sang


# Steg 2: Velg en utfordring {.activity}

*Det neste vi skal gjøre er å lage en kode som velger en utfordring når knapp A trykkes.*

## Sjekkliste {.check}

- [ ] Når knapp A trykkes skal et tilfeldig element i listen med utfordinger bli valgt, og den valgte utfordringen skal vises på skjermen. Til dette kan følgende kloss komme godt med:

![Bilde for å vise hvilken kloss en kan bruke for å finne et element i en liste](element_i_liste.png)

- [ ] Erstatt `list` med variabelen listen din er lagret i og 0 med nummeret til elementet du vil hente ut fra listen. Det første elementet i en liste har nummer 0, det andre har 1 osv.


# Steg 3: Velg et spørsmål {.activity}

*Dette er siste steg før koden din er ferdig. Her skal vi lage kode for at et spørsmål skal bli valgt.*

## Sjekkliste {.check}

- [ ] Gjenta steg 2 for knapp B og listen med spørsmål. 

## {.tip}

Det er antagelig raskere å kopiere (høyreklikk på den ytterste rammen) og endre koden enn å lage den fra bunnen av. 


# Steg 4: Testing {.activity}

*Koden din er nå ferdig, men du kan fortsatt teste og forbedre koden din som du vil.*

- [ ] Test og gjør forbedringer i koden din til du er fornøyd.

- [ ] Last ned koden på micro:biten og spill med en eller flere andre 
