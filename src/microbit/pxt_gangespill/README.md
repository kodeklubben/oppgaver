---
title: "Lærerveiledning - PXT: Gangespill"
author: Tjerand Silde og Susanne Rynning Seip
language: nb
---


# Om oppgaven {.activity}

I denne oppgaven skal vi lage et enkelt gangespill med micro:bit. Når micro:biten
ristes så presenteres et gangestykke, og eleven skal svare hva produktet blir
ved hjelp av tiere (knapp A) og enere (knapp B).

## Oppgaven passer til: {.check}

__Fag__: Matematikk, Programmering

__Anbefalte trinn__: 4.-10. trinn

__Tema__: Multiplikasjon, Tallsystemer, Variabler, Vilkår, Brukerinteraksjon

__Tidsbruk__: Dobbelttime

## Kompetansemål {.challenge}

- [ ] __Matematikk, 3. trinn__ : eksperimentere med multiplikasjon og divisjon i hverdagsituasjoner

- [ ] __Matematikk, 4. trinn__ : utforske og beskrive strukturer og mønster i lek og spill

- [ ] __Matematikk, 4. trinn__ : lage algoritmer og utrykke de ved bruk av variabler, vilkår og løkker

- [ ] __Matematikk, 5. trinn__ : lage og programmere algoritmer med bruk av variabler, vilkår og løkker

- [ ] __Matematikk, 10. trinn__ : utforske matematiske egenskaper og sammenhenger ved å bruke programmering

- [ ] __Fordypning i matematikk, 10. trinn__ : bruke teknologi som verktøy for kunnskapssøking, kommunikasjon, kreativitet og læring i matematikk

- [ ] __Fordypning i matematikk, 10. trinn__ : bruke, forklare og lage formler uttrykt med ord og symboler med utgangspunkt i en praktisk problemstilling

- [ ] __Fordypning i matematikk, 10. trinn__ : diskutere, planlegge, lage og vurdere spilledesign og egne spill

- [ ] __Programmering, 10. trinn__ : bruke grunnleggende prinsipper i programmering, slik som variabler, løkker, vilkår og funksjoner, og reflektere over bruken av disse



## Forslag til læringsmål {.challenge}

- [ ] Elevene kan multiplisere to faktorer ved hjelp av hoderegning

- [ ] Elevene kan representere tall som sum av tiere og enere

- [ ] Elevene kan bruke variabler til å lagre og manipulere informasjon

- [ ] Elevene kan bruke tester til å sjekke om svaret er korrekt

- [ ] Elevene kan bruke knapper og skjerm til å interaktere med brukeren

## Forslag til vurderingskriterier {.challenge}

- [ ] Eleven viser middels måloppnåelse ved å fullføre oppgaven.

- [ ] Eleven viser høy måloppnåelse ved å videreutvikle egen kode basert på
  oppgaven, for eksempel ved å gjøre en eller flere av variasjonene nedenfor.

## Forutsetninger og utstyr {.challenge}

- [ ] __Forutsetninger__: Det er en fordel om elevene har erfaring med
  blokkbasert programmering i Code Studio eller Scratch, men det går fint å
  starte rett på.

- [ ] __Utstyr__: Datamaskin med tilgang til Internett, micro:bit og
  micro-usb-kabel.

## Fremgangsmåte

Her kommer tips, erfaring og utfordringer til de ulike stegene i den faktiske
oppgaven. [Klikk her for å se
oppgaveteksten.](../pxt_gangespill/gangespill.html){target=_blank}

_Vi har dessverre ikke noen tips, erfaringer eller utfordringer tilknyttet denne
oppgaven enda._

## Variasjoner {.challenge}

- [ ] Elevene kan lage et spill som tar for seg andre regnearter enn
  multiplikasjon, som for eksempel addisjon, subtraksjon, divisjon eller
  potenser

- [ ] Elevene kan lage et spill som tar for seg andre tallsystemer enn
  titallsystemet, for eksempel totallsystemet (binære tall) eller
  sekstentallsystemet (heksadesimale tall)

## Eksterne ressurser {.challenge}

- [ ] Artikkel på
  [matematikk.net](http://matematikk.net/side/Tallsystemer){target=_blank} om
  tallsystemer
