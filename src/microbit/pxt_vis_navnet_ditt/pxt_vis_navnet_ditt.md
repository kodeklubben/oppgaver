---
title: "PXT: Vis navnet ditt"
author: Helene Isnes
language: nb
---


# Introduksjon {.intro}
I denne introduksjonsoppgaven skal vi få micro:biten til å vise navnet ditt. 


# Steg 1: Vi finner "ved start"-klossen {.activity}

## Sjekkliste {.check}

- [ ] Start et nytt PXT-prosjekt, for eksempel ved å gå til 
  [makecode.microbit.org](https://makecode.microbit.org/?lang=no){target=_blank}

- [ ] Klikk på gruppa `Basis` som ligger øverst i menyen (midt på skjermen). 
	Finn klossen som heter `ved start`(den ligger nederst) og klikk på den.

![Bilde av ved start klossen](ved_start.png)

- [ ] Den skal nå ha dukket opp i kodefeltet ditt. Du kan flytte den hvor du vil i feltet; det har ikke noe å si hvor den ligger hen. (Denne klossen hadde du nok allerede fra før i kodefeltet sammen med en kloss som heter `gjenta for alltid`. Du kan slette disse to ved å dra dem bort til menyfeltet og slipp.)


# Steg 2: Sett inn tekst {.activity}

## Sjekkliste {.check}

- [ ] Hvis vi legger blokker med kode inni `ved start`-klossen, vil disse skje
	når micro:biten starter å kjøre programmet. 
	Finn klossen `vis tekst` i `Basis` og legg den inni `ved start`-klossen fra steg 1 sånn at koden din ser slik ut:

![Bilde for å vise hvor vis tekst klossen er satt inn i ved start klossen](vis_tekst.png)

- [ ] Så du at det skjedde noe i simulatoren til venstre? Trykk på ![Bilde for å vise start på nytt knappen](again.png) hvis du vil kjøre programmet en gang til.

# Steg 3: Skriv inn ditt navn {.activity}

## Sjekkliste {.check}

- [ ] Bytt ut "Hello!" i `vis tekst`-klossen med navnet ditt. 

### OBS! {.protip}
Micro:biten er opprinnelig engelsk og skjønner ikke Æ, Ø og Å. Hvis du har disse bokstavene i navnet ditt kan du erstatte dem med AE, OE og AA.

# Steg 4: Last ned programmet {.activity}

## Sjekkliste {.check}

- [ ] Last ned programmet til micro:biten. Nå kan du koble den fra PC-en og koble den til batteriet istedenfor (hvis det allerede ikke er gjort).
- [ ] Gå og vis navnet ditt til en annen. 

## {.tip}

Du kan kjøre programmet på nytt ved å trykke på `RESET` knappen på baksiden av micro:biten. 
